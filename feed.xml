<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="4.4.1">Jekyll</generator><link href="https://mydomain.com/feed.xml" rel="self" type="application/atom+xml" /><link href="https://mydomain.com/" rel="alternate" type="text/html" /><updated>2025-06-11T22:01:45+00:00</updated><id>https://mydomain.com/feed.xml</id><title type="html">NOREVERY</title><entry><title type="html">Автоматичне Письмо</title><link href="https://mydomain.com/2022/02/10/%D0%B0%D0%B2%D1%82%D0%BE%D0%BC%D0%B0%D1%82%D0%B8%D1%87%D0%BD%D0%B5-%D0%BF%D0%B8%D1%81%D1%8C%D0%BC%D0%BE/" rel="alternate" type="text/html" title="Автоматичне Письмо" /><published>2022-02-10T00:00:00+00:00</published><updated>2022-02-10T00:00:00+00:00</updated><id>https://mydomain.com/2022/02/10/%D0%B0%D0%B2%D1%82%D0%BE%D0%BC%D0%B0%D1%82%D0%B8%D1%87%D0%BD%D0%B5-%D0%BF%D0%B8%D1%81%D1%8C%D0%BC%D0%BE</id><content type="html" xml:base="https://mydomain.com/2022/02/10/%D0%B0%D0%B2%D1%82%D0%BE%D0%BC%D0%B0%D1%82%D0%B8%D1%87%D0%BD%D0%B5-%D0%BF%D0%B8%D1%81%D1%8C%D0%BC%D0%BE/"><![CDATA[<p>Розмови з людьми, теревені про те і про інше, безглузді балачки, жарти дарують нові порції сміху. Пересічні костюми, за 
сусіднім столом, в екрані, на кухні, прийдуть і підуть. Наперед відомі слова, завтра не пригадаєш ні слова – як і 
Всесвіт, ти в полоні інерції. Скільки людей би не було, все той же корабль, один пливе по морю, по морю сліз. На борт 
піднімаються нові, ненадовго, тобі нецікаві – завтра без них ти як ти, сам по собі сам – ще не піднялися, а тобі вже 
байдуже. Прикро, як же, чорт забирай, прикро. Не самотнім себе відчувати, а покинутим.</p>]]></content><author><name></name></author><summary type="html"><![CDATA[Розмови з людьми, теревені про те і про інше, безглузді балачки, жарти дарують нові порції сміху. Пересічні костюми, за сусіднім столом, в екрані, на кухні, прийдуть і підуть. Наперед відомі слова, завтра не пригадаєш ні слова – як і Всесвіт, ти в полоні інерції. Скільки людей би не було, все той же корабль, один пливе по морю, по морю сліз. На борт піднімаються нові, ненадовго, тобі нецікаві – завтра без них ти як ти, сам по собі сам – ще не піднялися, а тобі вже байдуже. Прикро, як же, чорт забирай, прикро. Не самотнім себе відчувати, а покинутим.]]></summary></entry><entry><title type="html">Клубок Із Ниток</title><link href="https://mydomain.com/2022/01/06/%D0%BA%D0%BB%D1%83%D0%B1%D0%BE%D0%BA-%D1%96%D0%B7-%D0%BD%D0%B8%D1%82%D0%BE%D0%BA/" rel="alternate" type="text/html" title="Клубок Із Ниток" /><published>2022-01-06T00:00:00+00:00</published><updated>2022-01-06T00:00:00+00:00</updated><id>https://mydomain.com/2022/01/06/%D0%BA%D0%BB%D1%83%D0%B1%D0%BE%D0%BA-%D1%96%D0%B7-%D0%BD%D0%B8%D1%82%D0%BE%D0%BA</id><content type="html" xml:base="https://mydomain.com/2022/01/06/%D0%BA%D0%BB%D1%83%D0%B1%D0%BE%D0%BA-%D1%96%D0%B7-%D0%BD%D0%B8%D1%82%D0%BE%D0%BA/"><![CDATA[<p>Думки то клубок із ниток. Мотають його миші, намотують коту на хвіст. Той, поки спить, не знає, що його прив‘яжуть до 
столу. За справу взялося троє мишей і процес триває уже добрих сорок хвилин. Ще якихось там дві і можна сказати – рибка
в сітці.</p>

<p>Френкі і Бенджі й подавно дали би раду коту, але сьогодні задача у них непроста. На столі лежить три шматки сиру. Якби ж 
то вони лежали на іншому краю стола – скинути собі їх до рук мишатам не склало б ніяких зусиль. Сир, як на зло, лежить над 
котом. Встелив би господар стіл скатертиною – досить було підкрастися з іншого боку, тихо потягнути її за кінець. Та 
незабаром прийде свято і такий у цьому домі звичай – допоки воно не прийшло, на потрісканому круглому столі окрім сиру 
не повинно нічого лежати.</p>

<p>Без зусиль, без притиманних їм хитрощів, тут не обійтись. План у мишей напрочуд простий – одним пострілом вбити двох 
зайців, тобто заполучити сир і до смерті налякати кота. Собі на підмогу команда Ф &amp; Б покликала старого малого доброго 
друга. Вони знали, що той як завжди прийде в костюмі і це їм зіграє на руку. Задача Стюарта: віддалившись на безпечну для 
себе відстань, розбудити, а потім дражнити звіра своїм строкатим прикидом.</p>

<p>Прокинувшись, кіт привідкриє око за оком і, не повіривши ні одному з них, кинеться на малого артиста. Будучи прив‘язаним 
до столу, зловити когось окрім себе у нього не вийде. Наробить такої він мерви, що трофей приземлиться прямісінько мишам 
у руки. Сиру як і не було, а вся увага кота прикута то до малого Стю, що кличе його до себе, знущально розмахуючи руками, 
то до свого бідного пухнастого хвоста, якого миші товстими зеленими нитками ретельно прив‘язали до дерев’яної ніжки важкого 
стола.</p>]]></content><author><name></name></author><summary type="html"><![CDATA[Думки то клубок із ниток. Мотають його миші, намотують коту на хвіст. Той, поки спить, не знає, що його прив‘яжуть до столу. За справу взялося троє мишей і процес триває уже добрих сорок хвилин. Ще якихось там дві і можна сказати – рибка в сітці.]]></summary></entry><entry><title type="html">Сім Зошитів</title><link href="https://mydomain.com/2021/12/28/%D1%81%D1%96%D0%BC-%D0%B7%D0%BE%D1%88%D0%B8%D1%82%D1%96%D0%B2/" rel="alternate" type="text/html" title="Сім Зошитів" /><published>2021-12-28T00:00:00+00:00</published><updated>2021-12-28T00:00:00+00:00</updated><id>https://mydomain.com/2021/12/28/%D1%81%D1%96%D0%BC-%D0%B7%D0%BE%D1%88%D0%B8%D1%82%D1%96%D0%B2</id><content type="html" xml:base="https://mydomain.com/2021/12/28/%D1%81%D1%96%D0%BC-%D0%B7%D0%BE%D1%88%D0%B8%D1%82%D1%96%D0%B2/"><![CDATA[<p>Серед семи незрозумілих зошитів лежить той, що справа. У нього загнутий кут. Ти його як відкриєш, то побачиш звірят на 
полях – жираф, слон, зебра, віслюк, а на останній сторінці ще й бегемот. У бегемота на животі щось сидить. То начебто 
кімнатна муха, але занадто мала щоб нею бути. Якщо взяти пензлик, сіру фарбу і спробувати її замалювати, так щоб у 
бегемота на животі не залишилось нічого зайвого, то вона нікуди не дінеться, буде дзижчати там як у пастці. Те що він не 
на жарт розсердиться, то вже не наша справа – здоровань не помітить і пташку, яка прилетить йому на спину. Що вже 
говорити про муху, яка важить всього дванадцять міліграмів. Це вам не хатній горобець, вага якого цілих двадцять чотири грами!</p>

<p>Ооо, той як вскочить у вікно, то дай ради спіймати. Гляди, ще й зошити забере. Бо хоч співати трохи вміє, та все ж музикою 
там і не пахло – далеко йому до нот, що разом з оцінками заграли на кожній сторінці наступного зошита. Як корабель вони
по морю пливуть, піднімаються вгору і падають вниз. Моцарт, Чайковський, Бах. Горобець там знайде <em>зозульку</em>. Посеред нот 
він також побачить педальку. Захоче на неї наступити, та не вистачить сил – двадцять грам недостатньо. Не зрозуміє для чого 
вона і полетить собі далі.</p>

<p>Один із зошитів в клітинку, щоб вести бухгалтерію підрахунків. Той хто в ньому пише як ніхто вміє рахувати, тому зошит 
йому потрібен лиш для того, щоб записати туди результат. За діленням одного числа на інше може так зосереджено проходи́ти 
весь день, з поглядом в далечінь запам‘ятовувати остачу до останнього знаку після коми. Навіть найпотужніший калькулятор 
на таке не спроможний. Як всі ті знаки потім вміщаються у зошит – невідомо.</p>

<p>В наступному немає останньої сторінки. Ні, не подумайте, що її хтось вирвав, або разом із собою забрав горобець. Останньої 
сторінки там ніколи і не було. Тобто, напрошується думка, що сторінок там зовсім немає, бо як же так, щоб перша була без 
останньої. Та все ж, на першій з них список, як і на кожній наступній. Так як ми знаємо, що у власника зошитів 
нескінченна кількість списків, то й сторінок в ньому повинно бути не менше. Якщо ми хоч один звідти заберемо, скажімо 
список вередливих людей, зробимо з нього пасажирський літак, який полетить у вікно, то списків, як і сторінок, від того 
менше не стане. Для такого зошита місця потрібно більше ніж у нас на планеті. Що він тут робить і як себе вміщає ніхто й 
гадки не має.</p>

<p>Пояснення криється в наступному з них, де сховалась наша галактика. На п‘ятій сторінці п‘ятого зошита ви знайдете J. 
Він невимовно важкий і тому сторінку з ним перегорнути не так вже й просто, як і вимовити вголос всі його букви. Легше 
рухатись у зворотньому напрямку, скажімо, повернутись до третьої і зупинитися там. Бо якщо погарячитись і піти собі далі, 
то не на жарт стане гаряче. Але то не основна причина припинити міжпланетну мандрівку і на завжди залишитись тут. На 
третій сторінці можна знайти щось цікаве – того, без кого не було би ні зошита, ні сторінки.</p>

<p>Є серед стопки на перший погляд порожній. Якщо будете мовчати, то нічого нового він вам не скаже. Але якщо візьмете до 
рук ручку і почнете йому щось про себе розповідати, то він уважно слухатиме і, з метою допомогти, знайти відповіді на 
ваші запитання, почне час від часу сам такі задавати. На папері нізвідки з’являться букви, знаки запитання, на деякі 
написані вами слова звернуть особливу увагу. Йому важливо зрозуміти не лише те що ви кажете, а й те що відчуваєте, 
важливо вміти відрізнити одне від іншого, навіть якщо друге неможливо пояснити словами.</p>

<p>До кімнати з хвилини на хвилину зайде її господиня. З фартухом у руках. Вітерець з прочиненого вікна підхопить її пряний 
хвойний запах. Вона сяде до столу, візьме до рук останній свій зошит, ще не початий, ніким не прочитаний. В ньому 
порожньо, а сторінки у лінійку. Про що сьогодні ввечері вона захоче туди написати, яким словом розпочати свою нову 
розповідь, ніхто окрім неї не знає. І не дізнається.</p>]]></content><author><name></name></author><summary type="html"><![CDATA[Серед семи незрозумілих зошитів лежить той, що справа. У нього загнутий кут. Ти його як відкриєш, то побачиш звірят на полях – жираф, слон, зебра, віслюк, а на останній сторінці ще й бегемот. У бегемота на животі щось сидить. То начебто кімнатна муха, але занадто мала щоб нею бути. Якщо взяти пензлик, сіру фарбу і спробувати її замалювати, так щоб у бегемота на животі не залишилось нічого зайвого, то вона нікуди не дінеться, буде дзижчати там як у пастці. Те що він не на жарт розсердиться, то вже не наша справа – здоровань не помітить і пташку, яка прилетить йому на спину. Що вже говорити про муху, яка важить всього дванадцять міліграмів. Це вам не хатній горобець, вага якого цілих двадцять чотири грами!]]></summary></entry><entry><title type="html">День Народження</title><link href="https://mydomain.com/2021/11/27/%D0%B4%D0%B5%D0%BD%D1%8C-%D0%BD%D0%B0%D1%80%D0%BE%D0%B4%D0%B6%D0%B5%D0%BD%D0%BD%D1%8F/" rel="alternate" type="text/html" title="День Народження" /><published>2021-11-27T00:00:00+00:00</published><updated>2021-11-27T00:00:00+00:00</updated><id>https://mydomain.com/2021/11/27/%D0%B4%D0%B5%D0%BD%D1%8C-%D0%BD%D0%B0%D1%80%D0%BE%D0%B4%D0%B6%D0%B5%D0%BD%D0%BD%D1%8F</id><content type="html" xml:base="https://mydomain.com/2021/11/27/%D0%B4%D0%B5%D0%BD%D1%8C-%D0%BD%D0%B0%D1%80%D0%BE%D0%B4%D0%B6%D0%B5%D0%BD%D0%BD%D1%8F/"><![CDATA[<p>Сьогодні в мами день народження і їй виповнилось п‘ятдесят чотири. Це вдвічі більше ніж мені і таке трапляється всього 
один раз в житті. Схожим був день рівно двадцять чотири роки тому, коли їй виповнилось тридцять, в той час як мені було 
три. Те що на цей раз мій вік вдвічі менший означає що, на жаль, таких днів більше не буде. Як не як, чудово було почати 
його за домашнім тортом і чашкою кави, без думки про те, що так робити не варто.</p>

<p>Тиждень тому зупинився годинник, який вона недавно мені подарувала. Якщо додати число, на яке вказувала одна його стрілка 
до того, на яке вказувала інша, то можна дізнатись скільки мені тоді стукнуло років. Ймовірність того, що стрілки годинника 
в сумі скажуть скільки тобі років трохи більша одного відсотка. Ймовірність того, що він скаже про це коли зупиниться – 
не більша, не менша. Прийшлось замінити батарейку. І як же не соромно продавати годинник з батарейкою, яка незабаром 
вийде з ладу ?</p>

<p>На запитання, що ти хочеш щоб я тобі подарував, вона не задумуючись згадала про крем і парфуми. Рік тому я також дарував 
їй парфуми. Вона каже що ними дорожить і тому користується рідко. А на цей раз захотіла схожі до тих, що їй давним-давно 
подарувала рідна сестра. Вже декілька років вони не спілкуються і я приблизно розумію що вона відчуває, коли вибирає для 
себе такий подарунок. Боляче.</p>]]></content><author><name></name></author><summary type="html"><![CDATA[Сьогодні в мами день народження і їй виповнилось п‘ятдесят чотири. Це вдвічі більше ніж мені і таке трапляється всього один раз в житті. Схожим був день рівно двадцять чотири роки тому, коли їй виповнилось тридцять, в той час як мені було три. Те що на цей раз мій вік вдвічі менший означає що, на жаль, таких днів більше не буде. Як не як, чудово було почати його за домашнім тортом і чашкою кави, без думки про те, що так робити не варто.]]></summary></entry><entry><title type="html">Береза</title><link href="https://mydomain.com/2021/11/14/%D0%B1%D0%B5%D1%80%D0%B5%D0%B7%D0%B0/" rel="alternate" type="text/html" title="Береза" /><published>2021-11-14T00:00:00+00:00</published><updated>2021-11-14T00:00:00+00:00</updated><id>https://mydomain.com/2021/11/14/%D0%B1%D0%B5%D1%80%D0%B5%D0%B7%D0%B0</id><content type="html" xml:base="https://mydomain.com/2021/11/14/%D0%B1%D0%B5%D1%80%D0%B5%D0%B7%D0%B0/"><![CDATA[<p>Сьогодні зранку я помітив, що на бере́зі під моїм вікном листя жовтіє не разо́м. Тобто, якщо взяти один листок, що 
дивиться на захід та інший, протилежний йому, що дивиться на схід, то ймовірно, що перший виявиться ще зовсім 
зеленим, в той час як другий вже повністю жовтим. Можна було б припустити, що на сході до дерева примикає будинок, який 
не дає сонячному промінню шансів подарувати рослині достатньо енергії. Хоч насправді так і є, саме спостереження мало би
сенс якби одна частина дерева була переважно зеленою, в той час як інша, на яку зараз дивлюсь, непроглядно жовтою. Втім 
це не так – в яскраво жовтий колір одягнулись всього лиш дві невеликі гілочки, в напрямках на південь та північ. 
Всі інші листочки на дереві є, як нібито літо не хоче віддавати їх осені, зеленими. Так, з початком вересня і до самого 
листопада дерево одягає своє жовте плаття, як могла б його одягнути ти, за кулісами, перед вечірнім виходом на сцену в 
театрі. Прохолодна сукня, така легка, що на собі її майже не відчуєш, чекала на цей момент весь рік. Вона не налягає на 
тебе відразу, звідусіль пригортаючись до твого ніжного тіла, а спочатку робить легкий дотик до тендітних зап’ясть, коли 
береш її у свої і без того золоті долоні. Потім огортає теплі передпліччя і повільно тягнеться до тонких, як ці дві 
гілочки, плечей.</p>

<p>Пройшов рівно місяць. Сьогодні все ще тепло і вітер тихо грається її жовтавим листям, як нібито, твоїм п’янким каштановим 
волоссям, пригортається до талії, нахиляє то в один то в інший бік, не відпускає, притягує до себе. Спозаранку сповнена 
спокою, а ввечері втоми, вона не проти, щоб він робив з нею що захоче, шелестливо шепоче про це у відповідь. Попереду 
ніч і він її не покине, залишиться, слухатиме і робитиме все що вона скаже. А завтра, вже самотня, берізка захоче 
відпочити, схоже до тебе, побути на одинці, хоч і чекатиме, що ввечері він знову прийде в гості. В такий спосіб, 
скидаючи з неї одягнену сукню, вітер їй допомагає – адже без листя дереву легше перезимувати, а з ним, в холодну пору, 
під снігами, воно взагалі здатне загинути. Так, хтось сидітиме за вікном і питиме свій чай, а хтось, ховаючись від 
ліхтарів, непорушний, сам як той ліхтар, але без світла, спостерігатиме за всім цим дійством. Комусь не буде діла, а 
комусь, не в силах приборкати свій інтерес, така сцена стане найцікавішою. Що він там очікує побачити ніхто окрім нього 
не знає.</p>

<p>Пройшов ще один місяць. Повільно скинуте плаття встелило холодну землю під моїми ногами. Вона стоїть переді мною, гола 
з ніг до голови, без снігу білосніжна, така природня, чиста, окрім пташок ніким не займана, від холоду покрита мурашками, 
безстрашна до морозів, що чекають на неї попереду. Зимою її люблять синички. Так непомітно вони пурхають з місця на місце, 
що незрозуміло, чи дерево взагалі про них знає. Деколи їх прилітає ціла зграя і порахувати всіх здається неможливим – 
ось вона тут, а через секунду вже там і візьми розберись, яку з них ти врахував, а яку пропустив. Та я спіймав би одну, 
щоб розпитати як в тебе справи. Це, до речі, не так вже й важко – потрібна лише коробка, мотузка, гілка і жменя зерна. 
А літом дерево обожнює соловейко. Ще недавно він відлетів і вже цікаво про що співатиме, коли у квітні повернеться зі 
своїх теплих країв.</p>]]></content><author><name></name></author><summary type="html"><![CDATA[Сьогодні зранку я помітив, що на бере́зі під моїм вікном листя жовтіє не разо́м. Тобто, якщо взяти один листок, що дивиться на захід та інший, протилежний йому, що дивиться на схід, то ймовірно, що перший виявиться ще зовсім зеленим, в той час як другий вже повністю жовтим. Можна було б припустити, що на сході до дерева примикає будинок, який не дає сонячному промінню шансів подарувати рослині достатньо енергії. Хоч насправді так і є, саме спостереження мало би сенс якби одна частина дерева була переважно зеленою, в той час як інша, на яку зараз дивлюсь, непроглядно жовтою. Втім це не так – в яскраво жовтий колір одягнулись всього лиш дві невеликі гілочки, в напрямках на південь та північ. Всі інші листочки на дереві є, як нібито літо не хоче віддавати їх осені, зеленими. Так, з початком вересня і до самого листопада дерево одягає своє жовте плаття, як могла б його одягнути ти, за кулісами, перед вечірнім виходом на сцену в театрі. Прохолодна сукня, така легка, що на собі її майже не відчуєш, чекала на цей момент весь рік. Вона не налягає на тебе відразу, звідусіль пригортаючись до твого ніжного тіла, а спочатку робить легкий дотик до тендітних зап’ясть, коли береш її у свої і без того золоті долоні. Потім огортає теплі передпліччя і повільно тягнеться до тонких, як ці дві гілочки, плечей.]]></summary></entry><entry><title type="html">Таймстемп</title><link href="https://mydomain.com/2021/11/04/%D1%82%D0%B0%D0%B9%D0%BC%D1%81%D1%82%D0%B5%D0%BC%D0%BF/" rel="alternate" type="text/html" title="Таймстемп" /><published>2021-11-04T00:00:00+00:00</published><updated>2021-11-04T00:00:00+00:00</updated><id>https://mydomain.com/2021/11/04/%D1%82%D0%B0%D0%B9%D0%BC%D1%81%D1%82%D0%B5%D0%BC%D0%BF</id><content type="html" xml:base="https://mydomain.com/2021/11/04/%D1%82%D0%B0%D0%B9%D0%BC%D1%81%D1%82%D0%B5%D0%BC%D0%BF/"><![CDATA[<p>Щоб зберегти, а потім показати нам написані кимось букви, слова і речення, комп’ютер спочатку перетворить їх у числа. 
Вся інформація в результаті стане зручною для нього послідовністю з нулів і одиниць. Так, кожен символ і знак, як і 
кожен день в календарі, можна представити числом. З секундами все максимально просто – програмісти стали рахувати їх,
починаючи з 1970 року. Цей текст з’явиться у стрічці в секунду під номером 1636027440, а рівно через добу число збільшиться 
на 86400. Такий номер вони назвали <em>таймстемпом</em>, тобто міткою в часі, і почали приклеювати його до всіх подій, щоб 
запам’ятати коли ті відбулись.</p>

<p>Ось уже три місяці підряд в одному з продуктових магазинів поблизу від дому, коли я на касі озвучую свій номер телефону,
під який зареєстровано програму лояльності, мене вкотре вітають з днем народження і роблять знижку 10%. Буває наостанок 
касир додає, що програма буде до мене лояльною ще як мінімум сім днів. Я звісно не проти і з таємною посмішкою на 
вустах лише дякую на те у відповідь. Навіть сусід, хитрюга ще той, почав користуватись моїм номером, як нібито своїм. 
Тепер і його вони по декілька разів на тиждень вітають з днем народження. Видно в них глюк, тобто збій в матриці, і 
система працює не так як повинна, а магазин через мене втрачає хоч і копійки, але все ж гроші.</p>

<p>Що ж, не став би я розповідати ні про числа, ні про магазин, ні про сусіда, як і комп’ютер не став би зберігати їх у 
своїй пам’яті. Подія не відбулась би, якби чудо номер мій не був таймстемпом її дня народження.</p>]]></content><author><name></name></author><summary type="html"><![CDATA[Щоб зберегти, а потім показати нам написані кимось букви, слова і речення, комп’ютер спочатку перетворить їх у числа. Вся інформація в результаті стане зручною для нього послідовністю з нулів і одиниць. Так, кожен символ і знак, як і кожен день в календарі, можна представити числом. З секундами все максимально просто – програмісти стали рахувати їх, починаючи з 1970 року. Цей текст з’явиться у стрічці в секунду під номером 1636027440, а рівно через добу число збільшиться на 86400. Такий номер вони назвали таймстемпом, тобто міткою в часі, і почали приклеювати його до всіх подій, щоб запам’ятати коли ті відбулись.]]></summary></entry><entry><title type="html">Жовтень</title><link href="https://mydomain.com/2021/10/14/%D0%B6%D0%BE%D0%B2%D1%82%D0%B5%D0%BD%D1%8C/" rel="alternate" type="text/html" title="Жовтень" /><published>2021-10-14T00:00:00+00:00</published><updated>2021-10-14T00:00:00+00:00</updated><id>https://mydomain.com/2021/10/14/%D0%B6%D0%BE%D0%B2%D1%82%D0%B5%D0%BD%D1%8C</id><content type="html" xml:base="https://mydomain.com/2021/10/14/%D0%B6%D0%BE%D0%B2%D1%82%D0%B5%D0%BD%D1%8C/"><![CDATA[<p>Років двадцять тому я був таким малим, що вже майже нічого не пам’ятаю. Про що і з ким велись давно забуті і 
безтурботні розмови ? Якими були щоденні переживання і моменти радості ? З ким хотілось провести вільний час 
після школи ? Невже з плином часу я так само забуду улюблені дні, які зараз займають видиме місце на полицях занадто 
короткої пам’яті ?</p>

<p>Тоді не було так багато техніки, яка мимоволі робить кожен день як мінімум на декілька годин коротшим. Не було такого 
безмежного вибору продуктів як в сучасних супермаркетах, можливості їх не відвідувати, а замовити доставку додому. 
Придбавши пиріжок або морозиво за виділені на день 50 копійок, ти нікому не залишав про себе ніякої інформації. Скільки 
в тебе грошей знали лише кишені твого піджака. На що потратив свій сьогоднішній капітал могли сказати лише застиглий 
крем або липкі крихти на дитячих губах. Мій транспорт був обмежений швидким тролейбусом або його повною відсутністю. 
Машини на тротуарах залишали вдосталь місця для прохожих, а на дорогах, хоч і шуміли, все ж не змушували тебе говорити 
або слухати музику гучніше ніж зазвичай. Життя, з одного боку розбавлене лишніми турботами, з іншого – вільне як птах, 
що літав над тобою без необхідності ховатись у парку або лісі, подалі від доріг.</p>

<p>Жовтень, коли він ще не такий холодний, але вже й не теплий, коли відчуваєш у повітрі сухість його падаючого листя, 
коли жбурляєш ногою каштани по дорозі додому – є чи не найкращою порою року, яка триває всього декілька тижнів. В цей 
подарований нам природою час нічого так не хочеться, як ховатись у піжмурки за широкими стовбурами старих і могутніх 
дерев; вкриватися ковдрою розкиданого жовто-гарячого кленового листя; переплетеними, немов важким корінням, тілами по 
черзі перевертатись зі спини на чийсь відчутно теплий живіт; не в силах більше цілуватись, так довго лежати, втомлено 
говорити про щось під високими кронами балакучих дерев.</p>]]></content><author><name></name></author><summary type="html"><![CDATA[Років двадцять тому я був таким малим, що вже майже нічого не пам’ятаю. Про що і з ким велись давно забуті і безтурботні розмови ? Якими були щоденні переживання і моменти радості ? З ким хотілось провести вільний час після школи ? Невже з плином часу я так само забуду улюблені дні, які зараз займають видиме місце на полицях занадто короткої пам’яті ?]]></summary></entry><entry><title type="html">Про Зоопарк</title><link href="https://mydomain.com/2021/07/27/%D0%BF%D1%80%D0%BE-%D0%B7%D0%BE%D0%BE%D0%BF%D0%B0%D1%80%D0%BA/" rel="alternate" type="text/html" title="Про Зоопарк" /><published>2021-07-27T00:00:00+00:00</published><updated>2021-07-27T00:00:00+00:00</updated><id>https://mydomain.com/2021/07/27/%D0%BF%D1%80%D0%BE-%D0%B7%D0%BE%D0%BE%D0%BF%D0%B0%D1%80%D0%BA</id><content type="html" xml:base="https://mydomain.com/2021/07/27/%D0%BF%D1%80%D0%BE-%D0%B7%D0%BE%D0%BE%D0%BF%D0%B0%D1%80%D0%BA/"><![CDATA[<p>В зоопарку я був всього два рази. Зовсім малим і десять днів тому.</p>

<p>Спогади з віком розмиваються схоже до крейди, якою діти розписують під вікнами асфальт. Не знаю як у вас, але всі ті 
роки, відколи мені стукнуло п’ять, дощі постійно приносили з собою щось нове і дитячих малюнків з моїх вікон вже майже 
не видно. Не розгледіти, якою в той день була погода, в що одягнена мама, чи принесли ми з собою хліб для лебедів, яких 
тварин я вперше побачив на власні очі, яким з них було добре, а яких хотілось відпустити на волю. Все, що залишилось в 
пам’яті про той день це теплі, сонячні, веселі … спогади ? Ні, не спогади – приємний сон. Загалом, знаєш про що він був, 
але нічого конкретного згадати не можеш.</p>

<p>Коли прийшли туди вдруге, і до закриття залишилось всього три години, то здалось, що не встигнемо завітати у кожен 
куточок. Адже перед нами: і бабусине подвір‘я; і славнозвісна Північна Америка; і моя улюблена Австралія; і посушливий 
Монгольський степ; і жарка Африканська савана; і найближча до нас Європа; і спокійна, таємнича Азія; і океаном, і горами 
оточена Патагонія; і поглинувша її Латинська Америка; і навіть відокремлений від всіх Мадагаскар. Хоч і континенти, але 
все ж не такі великі, якими є насправді. Тому, вже на виході з Мадагаскару, де не було ні жирафа, ні лева, ні зебри, ні 
бегемота, хотілося запитати «Оце й все ?», на що відразу відповісти «Ну і добре!».</p>

<p>До зоопарків в мене завжди ставлення двояке. Здавалось, допомогти тваринам, які потребують такої допомоги, є чи не 
найкращим, що ми можемо для них зробити. Так, на бабусиному подвір‘ї водночас радісно і болісно спостерігати за 
лелекою, який хоче і не може піднятись в небо. З іншого боку, відгородити ні в чому не винних решіткою від 
природи і цим самим відібрати в них те, що вона їм подарувала – є чи не найгіршим. На додачу, з гордістю написати на 
клітці, що в ній вони живуть довше ніж поза нею. Уявіть собі +33С і бідного тигра, в якого ніколи немає доступу до 
водойм. Що вже говорити про кенгуру, якому нікуди стрибнути ? Вона передає передніми лапами їжу для малечі, яка час від 
часу виглядує з мішка – при народженні воно мало два сантиметри росту і важило п‘ять грам! Воно народилось тут – тут і 
залишиться ? Чи його силоміць відберуть у батьків ? Окрім того що на неї полюють чи не всі звірі, про африканську 
антилопу Гну написали: «<em>може без причини раптово підскочити і розігнатись до швидкості 70 км / год, а вже за мить 
спокійно пастись, ніби нічого не трапилось</em>». Де їй проявити свій чудернацький характер на полі, розміром 100 на 100 м ? 
Те ж саме можна сказати про прудконогого страуса, в якого місця ще менше. Табличка про степового коня Пржевальського: 
«<em>єдиний дикий кінь, що залишився в природі, зараз його можна зустріти лише в зоопарках</em>». Який же він тоді дикий і про 
яку природу йде мова ?</p>

<p>Найбільшим відкриттям для мене стали тапіри, одні з найдавніших ссавців, далекі родичі коней і носорогів. На відміну 
від своїх нащадків, протягом 35 мільйонів років, вони зовсім не змінились у зовнішності і не втратили любов до глибокого
занурення на дно водойми, аби довго перебувати там без повітря.</p>

<p>Підняли настрій японські макаки. Вона відбере у тебе банан, але перед тим як почати їсти обов’язково сховається 
якнайдалі від інших, щоб ні з ким не ділитись. Звичайно. Як же тут поділитись, коли їх там у клітці більше ніж бананів 
в мене у сумці.</p>

<p>Мені, думаю що назавжди, запам‘ятався баран, який виліз на го́ру каміння і сам, як той камінь, стояв непорушно в найвищій 
точці. На вдосталь високому паркані про нього написали: «<em>любить підніматись в го́ри, може підстрибнути аж на 6 м</em>». Мені 
його шкода, дуже, чорт забирай, шкода!</p>

<p>Однією рукою, що зветься <em>технологічний прогрес</em>, ми прирекли їх до вимирання, а іншою, яка має назву <em>жорстока спроба 
все виправити</em> – відбираємо життя у останніх.</p>]]></content><author><name></name></author><summary type="html"><![CDATA[В зоопарку я був всього два рази. Зовсім малим і десять днів тому.]]></summary></entry><entry><title type="html">Місто Сонця</title><link href="https://mydomain.com/2021/07/07/%D0%BC%D1%96%D1%81%D1%82%D0%BE-%D1%81%D0%BE%D0%BD%D1%86%D1%8F/" rel="alternate" type="text/html" title="Місто Сонця" /><published>2021-07-07T00:00:00+00:00</published><updated>2021-07-07T00:00:00+00:00</updated><id>https://mydomain.com/2021/07/07/%D0%BC%D1%96%D1%81%D1%82%D0%BE-%D1%81%D0%BE%D0%BD%D1%86%D1%8F</id><content type="html" xml:base="https://mydomain.com/2021/07/07/%D0%BC%D1%96%D1%81%D1%82%D0%BE-%D1%81%D0%BE%D0%BD%D1%86%D1%8F/"><![CDATA[<p>Рубрика про подорож в місто сонця, в місто на заході, в місто де сонце заходить. Одна моя родом звідти знайома
давним-давно назвала місто Сан-Франківськ. Не знаю, чи буде достатньо вражень і бажань для того щоб написати про кожен 
з семи днів, але лінь відступила перед спробою написати принаймні про перший з них.</p>

<p>Красива, жарка і виснажлива дорога. Поселення. Свіжість і прохолода. Своїми ніжними тона́ми невеличка квартира на 
четвертому поверсі здається закритим пляжем біля спокійного моря в оксамитовий сезон.</p>

<p>Надвечірня прогулянка до озера з метою почитати допоки не зайде сонце. Тепло, не спекотно. Біля ЖК побудували велику 
паркову зону. З одного боку молоді персикові дерева, з іншого – недавно посаджені кущі скельного ялівцю. Дерев значно 
більше ніж будинків. Підстрижені газони, викладені бруківкою доріжки. Люди грають в теніс, волейбол, баскетбол – здається,
їм подобається де вони живуть, або куди, як і я, ненадовго приїхали.</p>

<p>Поки йшов до озера, як і в самому озері, не помітив сміття. Територія чиста, доглянута. Плавають дикі качки – наодинці, 
парами, чи довгим виводком. Люди бігають, катаються на велосипедах, гуляють з собаками, або просто сидять на траві. Поки 
читав, золотистий ретривер підбіг і почав заглядати в книгу. Господар запитав, чи не потрібна допомога, на що я 
засміявся, а пес висунув шершавий язик і завиляв пухнастим хвостом. Десь я його вже бачив! Чи не у «Нам пороблено» ? Як 
не дивно, підбіг він до мене за декілька хвилин до того як я почав читати один із листів, в якому автор сумував за своєю 
улюбленою собакою, будучи далеко від дому.</p>

<p>Кругле озеро з маленьким острівцем по середині, до якого з протилежних сторін прокинуто два містки. Охочі залишаються на 
острові щоб порибачити. Троє горобців, років десяти, з сачками в руках (жовтий, червоний і зелений) намотують круги 
навколо озера, хочуть щось зловити – може раків ? Як виявилось потім, раків ловлять не сачками, а руками. Вибирають 
конкретне місце з такою впевненістю, що можна подумати: знають де шукати. Один з них занурює свій сачок до самого дна 
(це завжди робить жовтий малий, поки червоний і зелений, з порожніми пакетами, чекають на нього за спиною), витягує 
трохи мулу, розглядає його і йде шукати наступне безнадійне місце. Поки я там сидів, вони проходили повз мене 
разів п’ять, а коли вже збирався і побачив, що в їхніх великих пакетах нічого немає, то вирішив по-дружньому запитати, 
що вони хотіли знайти. У відповідь найменший з них лише понурив голову і постукав сачком по воді. Було шкода, що вони 
повернуться додому з порожніми руками – колись і я таким був.</p>

<p>Захід червоного сонця, пробиваючись променями поміж тополь, виблискує на воді. Ще не темно, але вже пізно. Пора 
повертатись з відкритого пляжу у закритий.</p>]]></content><author><name></name></author><summary type="html"><![CDATA[Рубрика про подорож в місто сонця, в місто на заході, в місто де сонце заходить. Одна моя родом звідти знайома давним-давно назвала місто Сан-Франківськ. Не знаю, чи буде достатньо вражень і бажань для того щоб написати про кожен з семи днів, але лінь відступила перед спробою написати принаймні про перший з них.]]></summary></entry><entry><title type="html">Goldilocks Conditions</title><link href="https://mydomain.com/2021/06/24/goldilocks-conditions/" rel="alternate" type="text/html" title="Goldilocks Conditions" /><published>2021-06-24T00:00:00+00:00</published><updated>2021-06-24T00:00:00+00:00</updated><id>https://mydomain.com/2021/06/24/goldilocks-conditions</id><content type="html" xml:base="https://mydomain.com/2021/06/24/goldilocks-conditions/"><![CDATA[<p>В казці «Три ведмеді» дівчинка Золотоноска заблукала в лісі, натрапила на хатинку і заглянула в гості, поки нікого не 
було вдома. Там, врешті втомлена, вона має шанс вибрати для себе саме те, чого їй найбільше не вистачало - смачну юшку, 
зручний стільчик і комфортне ліжко. Мова йде про ті умови, які достатні та необхідні, щоб зрушити з місця, внести зміни 
і кардинально вплинути на подальший розвиток подій. Якщо говорити про себе, то вони є свого роду поштовхом переломних 
моментів в твоєму житті.</p>

<p>Так як любов моя до списків вже не знає меж, я вирішив перерахувати ті моменти, що диктувались умовами і течія за течією 
вливались в моє життя. Я продовжував пливсти, не зважаючи на те, що плавати майже не вмію:</p>

<ol>
  <li>Я народився, а що було наступні п’ять років не пам‘ятаю.</li>
  <li>Дорога до школи, багато уроків англійської мови, трохи фізики і трохи математики. Там я почав дуріти.</li>
  <li>Універ з його великою фізичною аудиторією, дошки і стіни, на яких пишуть формули. В Києві залишусь як мінімум на 
десять років. Життя в гуртожитку. Багато математики.</li>
  <li>Перший код і перша робота, де проведу більше двох років. Незавершена магістратура, яку потім захочеться завершити. 
Нарешті заробіток і <em>незалежне</em> життя.</li>
  <li>Мене познайомили з горами і я, навіть, лазив по скелях. Потім не раз ловитиму себе на думці, що хочу до них повернутись.</li>
  <li>Нова робота, де затримаюсь на два роки. Зустрів когось, з ким був не сам. Почав писати.</li>
</ol>

<p>Як виглядав би список написаний не зараз, а декілька років тому ? Дещо не таким, чи, відкинувши відсутність останніх 
подій, він би залишився тим же ? Ми схильні краще пам‘ятати і віддавати більше уваги відносно недавнім подіям. Тоді як
нові приходять, щоб обступити нас з різних сторін і, хочемо ми того чи ні, почнеться наступний розділ, який за змістом
може сильно відрізнятись від попередніх.</p>]]></content><author><name></name></author><summary type="html"><![CDATA[В казці «Три ведмеді» дівчинка Золотоноска заблукала в лісі, натрапила на хатинку і заглянула в гості, поки нікого не було вдома. Там, врешті втомлена, вона має шанс вибрати для себе саме те, чого їй найбільше не вистачало - смачну юшку, зручний стільчик і комфортне ліжко. Мова йде про ті умови, які достатні та необхідні, щоб зрушити з місця, внести зміни і кардинально вплинути на подальший розвиток подій. Якщо говорити про себе, то вони є свого роду поштовхом переломних моментів в твоєму житті.]]></summary></entry></feed>