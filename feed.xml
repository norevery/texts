<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="4.4.1">Jekyll</generator><link href="https://mydomain.com/feed.xml" rel="self" type="application/atom+xml" /><link href="https://mydomain.com/" rel="alternate" type="text/html" /><updated>2025-06-14T15:46:37+00:00</updated><id>https://mydomain.com/feed.xml</id><title type="html">NOREVERY</title><entry><title type="html">Непроханий Гість</title><link href="https://mydomain.com/2022/08/21/%D0%BD%D0%B5%D0%BF%D1%80%D0%BE%D1%85%D0%B0%D0%BD%D0%B8%D0%B9-%D0%B3%D1%96%D1%81%D1%82%D1%8C/" rel="alternate" type="text/html" title="Непроханий Гість" /><published>2022-08-21T00:00:00+00:00</published><updated>2022-08-21T00:00:00+00:00</updated><id>https://mydomain.com/2022/08/21/%D0%BD%D0%B5%D0%BF%D1%80%D0%BE%D1%85%D0%B0%D0%BD%D0%B8%D0%B9-%D0%B3%D1%96%D1%81%D1%82%D1%8C</id><content type="html" xml:base="https://mydomain.com/2022/08/21/%D0%BD%D0%B5%D0%BF%D1%80%D0%BE%D1%85%D0%B0%D0%BD%D0%B8%D0%B9-%D0%B3%D1%96%D1%81%D1%82%D1%8C/"><![CDATA[<p>Виявляється, вчасно відправитись в ліжко це корисна звичка. Вона здатна розбудити пильність щодо непрошених гостей.</p>

<p>Віднедавна я почав лягати, а тому і прокидатись, раніше ніж зазвичай. Спочатку, окрім як зменшення продуктивності праці, 
нічого нового не помітив – вдень постійно хотілося спати. Та, остання ніч для мене і справді видалась чимось новим. 
Виявляється, посеред ночі, я здатен без власного відома ходити по дому… чи, можливо, тут мала місце зовсім інша низка 
подій… коли приземлився на ноги навіть раніше ніж планувалось. Це сталось по причині стороннього звуку – в коридорі 
хтось грався дверним замком. Хочуть потрапити всередину і не вдається, чи навпаки, вже замітають за собою сліди, після 
того як тут побували ? Хай там би як, навідати мене без мого відома комусь не вдалося.</p>

<p>На годиннику 05:38. Якщо розглядати події з точки зору здорового глузду та дотримання важливих законів, то наш візитер 
із місцевих − комендантська година закінчилась зовсім недавно. Можливо, він з того ж під’їзду, що й я. Якщо ж дана 
персона нехтує правилами тихої ночі, то могла прийти сюди здалека − наприклад, аж з самих Позняків ? Звідти, до речі, 
я був би не проти, якби до мене хтось завітав.</p>

<p>Без єдиного звуку, як та нишпорка, я підкрався до дверей. Притулився до вічка − нікого. Притулився вухом − так, там і 
справді хтось є. Звуки стихають − загадкова персона втікає. Бігти, гнатися за нахабою в одній лиш сорочці ? Спершу слід 
перевірити, чи не накоїв біди, не забрав чого цінного. Картини на місці, блокноти там де й лежали… аж раптом… шухляда 
відкрита! Та в ній же нічого такого: скрепки, аптечка, довга залізна лінійка… ооо куди ділась лінійка!!!</p>

<p>Не вагаючись ні секунди, ризикуючи здоров‘ям стареньких сусідів, які, не дай бог, побачать когось в одній лиш сорочці, я 
здійснюю стрибок за стрибком, за раз через два, через три, опиняюсь на дворі. Стою під горіхом, оглядаюсь, вдивляюсь в 
кожен провулок, на пару із сонцем здійснюю пошуки в тріщинах місцевих будинків, заглядаю під кущ, за осокором кремезним, 
розгублено витріщаюсь на диво тихі каштани. Нікого! Ні слуху, ні духу. Негідник! Мов крізь землю провалився, так сильно 
хотів забрати мою довгу залізну лінійку.</p>

<hr />
<p>Перечитуючи цей текст через декілька років, не можу пригадати коли його написав  – до, чи після того як почув химерну 
пісню «Непроханий гість» Анатолія Секретарьова. Враховуючи те, коли відбувався <a href="https://www.youtube.com/watch?v=wWUBfJTx8tM&amp;t=1246s">концерт</a>, 
цілком ймовірно що після. Тому і назва повинна бути такою, в знак пам’яті про легендарну особистість, чиї тексти 
допомагають позбутись порожнечі у просторі для думок.</p>]]></content><author><name></name></author><summary type="html"><![CDATA[Виявляється, вчасно відправитись в ліжко це корисна звичка. Вона здатна розбудити пильність щодо непрошених гостей.]]></summary></entry><entry><title type="html">Життя Мого Діда</title><link href="https://mydomain.com/2022/07/30/%D0%B6%D0%B8%D1%82%D1%82%D1%8F-%D0%BC%D0%BE%D0%B3%D0%BE-%D0%B4%D1%96%D0%B4%D0%B0/" rel="alternate" type="text/html" title="Життя Мого Діда" /><published>2022-07-30T00:00:00+00:00</published><updated>2022-07-30T00:00:00+00:00</updated><id>https://mydomain.com/2022/07/30/%D0%B6%D0%B8%D1%82%D1%82%D1%8F-%D0%BC%D0%BE%D0%B3%D0%BE-%D0%B4%D1%96%D0%B4%D0%B0</id><content type="html" xml:base="https://mydomain.com/2022/07/30/%D0%B6%D0%B8%D1%82%D1%82%D1%8F-%D0%BC%D0%BE%D0%B3%D0%BE-%D0%B4%D1%96%D0%B4%D0%B0/"><![CDATA[<p>Все що дізнався про свого діда від мами. Дід народився у 1926 році. Навчався у школі всього 3-4 класи. В ті часи наші 
землі були під Польщею. Коли почалася війна дід був підлітком. Він не був військовим, але у війні приймав участь як 
партизан. Передавав секретні листи. Цікаво, як змінилось би його життя і чи існував би я, якби він народився на декілька 
років раніше.</p>

<p>Коли дід зустрівся з бабою я не знаю, але в 1951 році, коли йому стукнуло 25, а бабі 21, то народилась моя тітка. Через 
рік Сталін відправляє їх всіх на Cибір. За вищезгадану партизанську діяльність. Протягом п‘яти років на Cибірі дід з 
бабою виживають як можуть: вирощують город, заводять теля, запасають м‘ясо наперед. Тамтешні місцеві жителі не вміють і 
не хочуть робити так багато як заслані туди українці. Потім дід згадуватиме їх як лінивих людей, які живуть за сценарієм 
<em>отримати гроші щоб відразу пропити</em> – працювати більше ніж треба вони не охочі, а думати про майбутнє їм нецікаво. З тих 
важких часів він згадує широку річку, по якій сплавляв дерева. Така була його робота. А взагалі, там було дико як холодно. 
Там помирає його батько, мій прадід. Там народжується моя ще одна тітка, яку я так ніколи і не побачу. Там мерзнуть дідові 
ноги.</p>

<p>Дід ніколи не вживав алкоголь надмірно, хоч і випити чарку за компанію після роботи був не проти. На більше у нього не 
знаходилось часу, бо робота, як то кажуть, в ліс не втече, завжди є, і тому працював він постійно, тобто все своє життя. 
Прокидався рано, десь о п‘ятій, разом з півнями. Лягав також рано, десь о восьмій, коли кури йдуть на сідало, то і він, 
разом з ними. Я уявляю, як легко було йому засинати, після тяжкої сільської роботи з ранку до вечора. Кожного ранку, на 
сніданок, він просив одне і те ж: картопля варена або смажена, а до неї кисляк, тобто кисле молоко. Дід любив сало, їв 
кашу. Звідти, мені здається, як то пишуть в казках, і набирався сили.</p>

<p>По поверненню із Сибіру у 1956 році відразу пішов працювати у колгосп, щоб було не так важко жити. Окрім того що можна 
принести до столу з роботи, вони з бабою тримали своє господарство: корова, коні, кури. А ще город на 25 соток, де сіяли 
картоплю, буряки, пшеницю. Через трохи часу сільська рада, по проханню, виділяє додаткових 25 соток. Протягом наступних 10 
років будується нове господарство: значно більша хата, колодязь, літня кухня, стайня, шопа, хлів, курник. Окрім того дід 
садить багато дерев: груші, яблуні, сливи, вишні, черешні, горіхи. Під час висадки дерев дотримується певних правил, 
зважає на те скільки сонця і тіні їм потрібно. І досі вони ростуть, і досі кожного року приносять солодкі плоди.</p>

<p>У 1967 році народжується моя мама. Через два роки, під горіхом, з’являється колодязь біля хати. Про це можна дізнатись з 
вибитої на ньому дати. Окрім як будувати, дід вмів майстерно управляти кіньми, а також робити те, що не вміють робити 
сусіди. В такий спосіб, допомагаючи іншим, міг інколи розраховувати і на допомогу для себе. Але здебільшого робив все сам, 
заручався підтримкою лише за потреби. Він завжди хотів мати сина – того, у кого ніколи не прийдеться просити про допомогу.</p>

<p>Дід любив читати, особливо газети. Кінофільми його не цікавили, лише новини – за Україну, проти комунізму. На свята, або 
коли був настрій, співав тоді заборонені бандерівські пісні і колядки. 1991: свято, сльози, справжня радість. Вони 
дочекались того, на що чекали все своє життя. Баба ходить до церкви, де починаються протести. Вона ходить на війну за 
українську мову. Дідові, хоч і віруючий, не до того – йому вже 65, а він і надалі, з ранку до вечора, продовжує працювати.</p>

<p>А далі ? А далі старість. Далі справжнє пекло. Все починається з конячки, яка побачила жеребця. Вона хватається, рветься 
не в той бік, діда перекидує разом із хурою. Серйозний вивих руки, яка так і не заживе до кінця. Але дід продовжує працювати. 
Проходить декілька років і починає синіти палець ноги. Сибір ? Cталін, виродок, як же я тебе ненавиджу! Та дідові не до пальця, 
треба робити роботу. Біль назріває, втручається мама. До того він майже ніколи не був у лікарні. Не тому що не мав потреби – 
змусити його прийняти допомогу, для рідних це завжди було справжнім завданням. Та на цей раз все зайшло надто далеко. 
По два-три кроки, через біль, мама повільно веде його пішки в лікарню. Потрібно ампутувати, кажуть лікарі. Попереду операція. 
Дід хвилюється, боїться, падає, інсульт. Дід не рухається, не говорить. Операцію, звичайно, робити не можна. Інші ліки, 
крапельниця, нога продовжує синіти. Проходить місяць-два-три. Тепер мова не про палець, кажуть лікарі – залишитесь 
без ноги. Наступні декілька років дід знаходиться вдома. Ходити на палицях важко, але він продовжує вірити, що стане на 
протез і знову зможе працювати. Коли в хаті нікого немає, він падає, перелом ноги що залишилась. Це кінець. Дід втрачає 
пам‘ять, майже не чує, називає нас не нашими іменами. Та за весь цей час, від самого початку, він ні на що не скаржиться, 
все тримає в собі, завжди мовчазний. Ті хто його пам‘ятають згадують за життя сумний погляд. Але і про жарти не забувають. 
Якось він розповів сусідам що мав за війни криївку і заховав в ній багато золота. Ті дураки що повірили буває і досі, з 
металошукачем у руках, блукають по наших городах, шукають скарби. Ти їм це сказав, щоб потім хоч у могилі трохи посміятись,
а, діду ?</p>

<p>Ось такий у мене був дід. Він прожив 77 років. Помер на своє день народження, тоді коли мені було 7. Мені так і не випало 
шансу з ним про щось поговорити. Я повинен також написати про свою бабу, але не знаю чи колись зможу, бо літери розпливаються 
перед очима, кожен раз коли починаю.</p>]]></content><author><name></name></author><summary type="html"><![CDATA[Все що дізнався про свого діда від мами. Дід народився у 1926 році. Навчався у школі всього 3-4 класи. В ті часи наші землі були під Польщею. Коли почалася війна дід був підлітком. Він не був військовим, але у війні приймав участь як партизан. Передавав секретні листи. Цікаво, як змінилось би його життя і чи існував би я, якби він народився на декілька років раніше.]]></summary></entry><entry><title type="html">Страшний Сон</title><link href="https://mydomain.com/2022/06/16/%D1%81%D1%82%D1%80%D0%B0%D1%88%D0%BD%D0%B8%D0%B9-%D1%81%D0%BE%D0%BD/" rel="alternate" type="text/html" title="Страшний Сон" /><published>2022-06-16T00:00:00+00:00</published><updated>2022-06-16T00:00:00+00:00</updated><id>https://mydomain.com/2022/06/16/%D1%81%D1%82%D1%80%D0%B0%D1%88%D0%BD%D0%B8%D0%B9-%D1%81%D0%BE%D0%BD</id><content type="html" xml:base="https://mydomain.com/2022/06/16/%D1%81%D1%82%D1%80%D0%B0%D1%88%D0%BD%D0%B8%D0%B9-%D1%81%D0%BE%D0%BD/"><![CDATA[<p>В ранньому дитинстві мені снився страшний сон. Прикутий до землі, не в силах поворухнутись, я був змушений чекати на 
важкий потяг. Чи то він летів згори, чи мчав здалека, все збільшувався переді мною, з далекої точки перетворювався у все 
ближчий до мене квадрат. Через трохи часу вже нічого не чути, окрім його колійного стукккоту, скррреготу і стооогону. 
Поки він наближався площа чорного квадрата все збільшувалась, а разом з нею і мій страх. Виходу не було, кінець один, 
секунди допоки від мене не залишиться нічого. Я рахував ті секунди, перед тим як прокинутись.</p>

<p>Дитиною цей сон мені снився не раз і навіть не десять разів, значно більше. Це зовсім не схоже до того, що ховається у 
шкафу. Шкаф можна взяти на плечі і винести, викинути. Нічого не поробиш з тим, що приходить до тебе [по тебе] вночі. 
Воно, скоріше саме, всядеться на твої плечі, не питаючи дозволу.</p>

<p>Зараз, можливо, я вже не згадав би кошмар. Та спогад закарбувався у пам’яті років десять тому, коли вперше побачив 
обкладинку книги <em>The Waste Lands</em>. Зранку нічні страхи відходять, адже тепер вони позаду, ти в безпеці, попереду новий 
день. Якщо ти справді прокинувся і це не сонний параліч. Зі мною він трапляється час від часу: як фрактальний монстр не 
відпускає тіло після першого разу; як ненажера, живиться моїм страхом – одного разу замало. Тоді мені по справжньому 
страшно. А раптом я так і не прокинусь, більше ніколи не повурухнусь. Не уявляю, як тим людям, які все життя прикуті до 
ліжка. Які знають, що їм вже не піднятись. Але усвідомлення того, що ти замкнутий в своєму тілі, як у камені, це ще не 
все. Бо перед тим як прокинутись, я змушений спостерігати, як в темряві хтось стоїть. Якщо в кімнаті нікого немає, то 
починають повільно прочинятися двері.</p>

<p>Мої страхи нікуди не ділись: одні приходять вночі, коли ось так паралізований; інші ховаються всередині – їм більше 
подобається вечір. Здається, я з ними змирився, прийняв, бо вони не хочуть мене покидати. Але я досі не зрозумів, що 
означав той потяг і хто посеред ночі приходив у мою кімнату.</p>]]></content><author><name></name></author><summary type="html"><![CDATA[В ранньому дитинстві мені снився страшний сон. Прикутий до землі, не в силах поворухнутись, я був змушений чекати на важкий потяг. Чи то він летів згори, чи мчав здалека, все збільшувався переді мною, з далекої точки перетворювався у все ближчий до мене квадрат. Через трохи часу вже нічого не чути, окрім його колійного стукккоту, скррреготу і стооогону. Поки він наближався площа чорного квадрата все збільшувалась, а разом з нею і мій страх. Виходу не було, кінець один, секунди допоки від мене не залишиться нічого. Я рахував ті секунди, перед тим як прокинутись.]]></summary></entry><entry><title type="html">День Останній</title><link href="https://mydomain.com/2022/06/12/%D0%B4%D0%B5%D0%BD%D1%8C-%D0%BE%D1%81%D1%82%D0%B0%D0%BD%D0%BD%D1%96%D0%B9/" rel="alternate" type="text/html" title="День Останній" /><published>2022-06-12T00:00:00+00:00</published><updated>2022-06-12T00:00:00+00:00</updated><id>https://mydomain.com/2022/06/12/%D0%B4%D0%B5%D0%BD%D1%8C-%D0%BE%D1%81%D1%82%D0%B0%D0%BD%D0%BD%D1%96%D0%B9</id><content type="html" xml:base="https://mydomain.com/2022/06/12/%D0%B4%D0%B5%D0%BD%D1%8C-%D0%BE%D1%81%D1%82%D0%B0%D0%BD%D0%BD%D1%96%D0%B9/"><![CDATA[<p>Як тільки стало по справжньому тепло, вже на початку літа, не зволікаючи, пішов я на берег по лепех. І захотілось 
посидіти там, на піску, де колись на воду піднімалися Чайки. Уявляти пороги, з їхньою небезпекою. Як річка в ширину 
сягала далечин де губиться око. Тепер вона на мілині точить каміння і великим козацьким човнам тут вже не знайдеться місця. 
Але яри, що залишились з прадавніх часів, і досі тривожать уяву. Давним-давно такий спосіб, за течією річки, був найшвидшим 
для передачі повідомлень. Яким могло бути таке повідомлення, без можливості отримати щось у відповідь ?</p>

<p>Сипучі піски на березі біля дому утворились без вістки. І формувались вони не так вже й довго. Якихось там декілька днів, 
поки бобри копали коридор в свою майбутню нору, а вода повільно заповняла прогалини між піщинками у них над головою. Те 
що на шляху до комори вода пішла вгору їх мало хвилювало. Як і те, що стеля в проході є не твердою, а доволі плавучою і 
крихкою. Головне, щоб потім було де спати, сховати на зиму тонни гілок. Але, як вже й казав, цих роботяг ні в чому 
винити не можна, а домівка їхня нехай буде не менш затишна від того що я тут застряг.</p>

<p>Довгий процес почався з правої ноги. Мушу признати, він почався з приємного. Якщо ви колись занурювали ноги в нагрітий на 
сонці пісок, так що видно лише кінчики пальців, то знаєте про що я говорю. Вас поволі затягує і насолоду приносить 
важкість, яка для ніг як сон після втоми…</p>

<p>Пробудження прийшло коли права рука інстинктивно і бездумно захотіла прийняти на себе опору. Саме тоді, коли її слідом 
потягнуло донизу, різко прокинувся страх. Як нібито ви полізли на скелю і, з надією перевести дух, на півшляху вхопились 
за виступ. Він виявився мокрим і слизьким: рука зісковзує, як не візьмись, сили вас покидають. Про підйом тепер не може 
бути й мови – ви приречені на спуск. Але потім, вже в небі, поруч з вами летить ключ журавлів. Чи може то зграя білих або 
чорних гусей ?</p>

<p>То́му хто не знає правил і застряг – вже не викарабкатись. Особливо якщо не вдалось це зробити за перших спроб. Кожна 
наступна відбирає менше, але все більший відсоток сил. Це ж треба було поселитись там, де вже давно ніхто не живе. 
Найближча хатина, у лісника, вниз по течії, за три кілометри звідси. Річка шумить на всі десять – кричати немає ні сенсу, 
ні сил. Кожну неділю, о шостій ранку, замість того шоб йти до церкви, якої тут ніколи не було, він виходить порибачити. 
Надіслати би йому повідомлення. Як у давні часи. А раптом побачить. Ручка і блокнот у мене завжди з собою. А от пляшки – 
немає.</p>

<p>Скажу вам, не такий вже й поганий кінець. Могло бути й гірше. Зустріти захід сонця в тутешніх краях це ще те задоволення. 
А коли він останній, кращих годі шукати.</p>

<hr />
<p>Не хотів викладати цей текст через нереалістичність сипучих пісків. У нашій природі вони зовсім не такі. Тому події 
слід розглядати як нібито вони з майбутнього, де в ході потепління світ змінився і, на щастя, старі-добрі бобри в ньому 
залишились.</p>]]></content><author><name></name></author><summary type="html"><![CDATA[Як тільки стало по справжньому тепло, вже на початку літа, не зволікаючи, пішов я на берег по лепех. І захотілось посидіти там, на піску, де колись на воду піднімалися Чайки. Уявляти пороги, з їхньою небезпекою. Як річка в ширину сягала далечин де губиться око. Тепер вона на мілині точить каміння і великим козацьким човнам тут вже не знайдеться місця. Але яри, що залишились з прадавніх часів, і досі тривожать уяву. Давним-давно такий спосіб, за течією річки, був найшвидшим для передачі повідомлень. Яким могло бути таке повідомлення, без можливості отримати щось у відповідь ?]]></summary></entry><entry><title type="html">Елевтальгія</title><link href="https://mydomain.com/2022/06/12/%D0%B5%D0%BB%D0%B5%D0%B2%D1%82%D0%B0%D0%BB%D1%8C%D0%B3%D1%96%D1%8F/" rel="alternate" type="text/html" title="Елевтальгія" /><published>2022-06-12T00:00:00+00:00</published><updated>2022-06-12T00:00:00+00:00</updated><id>https://mydomain.com/2022/06/12/%D0%B5%D0%BB%D0%B5%D0%B2%D1%82%D0%B0%D0%BB%D1%8C%D0%B3%D1%96%D1%8F</id><content type="html" xml:base="https://mydomain.com/2022/06/12/%D0%B5%D0%BB%D0%B5%D0%B2%D1%82%D0%B0%D0%BB%D1%8C%D0%B3%D1%96%D1%8F/"><![CDATA[<blockquote>
  <p>Херсонська область для мене символ нашого стяга — синьо-жовтого. Як небо і соняхи. Так само рідне, як і поля Полісся. Як небо і фермерське жито у якому ми малі збирали горох.</p>
</blockquote>

<p>Дуже сподобались ці слова, які прочитав в одному із улюблених блогів. Не знав, що <em>ностальгія</em> означає журбу, саме за 
батьківщиною. Не менш цікавим мені здалось запитання</p>

<blockquote>
  <p>Як називається болісна туга за <strong>вільною</strong> батьківщиною? У мене сьогодні більше питань, ніж відповідей.</p>
</blockquote>

<p>Слова це така собі хімія, де формули описують реакції. Молекули додаються, перетворюються у щось нове, досі невідоме. 
Так і слова − у багатьох своя історія, своя реакція, яка мала місце в далекому минулому. Раніше два слова з’являлись 
лише окремо одне від одного, а відтепер вони назавжди разом. Хіба не диво ? Віддамо належне давнім грекам, за те якими 
великими вони були у творенні слів! Щоб отримати nostalgia ми взяли їхнє νόστος [nóstos] і додали до нього ἄλγος [álgos]. 
Перша молекула про героя і його повернення після війни додому, на батьківщину. Подорож морем, важка для нього, як фізично, 
так і психологічно. Друга про журбу і розпач. Звичайно мова йде про неможливість повернутись, поки.</p>

<p>Ми на власній батьківщині, ходим по своїй землі. Море не відділяє нас від неї. Все ж, нас відділили від її клаптика, 
який є нашим. Та ж сама журба, той же розпач. Поки.</p>

<p>То яке слово нам підібрати ? Давайте проведемо новий експеримент. Чи він вже відбувся ? Реакція вже відбулась, але ще 
невідомо, які молекули приймали в ній участь. В пошуках вдалого слова, я наткнувся на ε̉λευθερίας [ẻleutherias], що 
означає свободу людини і незалежність держави. І знаєте, від чого в мене в цій історії мурашки по спині ? Від того що в 
першому столітті нашої ери Цезар подарував одному з наших міст свободу. Місту Херсонес було надано статус першої елевтерії, 
тобто статус вільного міста¹. Раніше він був античним містом-державою, Херсонес, нам відомий як Херсон, наш Херсон, де 
ростуть дині і кавуни, де найсмачніші в світі помідори. З приводу інгредієнтів, здається, у нас тепер немає вибору. 
Тепер вже не греки, а римляни допомогли зробити цей вибір. Тобто підібрати вдале слово. Нам залишається підкріпити його 
своєю журбою і смутком: ε̉λευθερίας + ἄλγος = ẻleutherias + álgos = <em>елевтальгія</em>.</p>

<hr />

<p>[1]  “Перша елевтерія” Херсонеса та проблема визначення статусу міста 40-х рр. до н. е. – 140-х рр. н. е. у вітчизняній 
історіографії. К. М. Колесников</p>]]></content><author><name></name></author><summary type="html"><![CDATA[Херсонська область для мене символ нашого стяга — синьо-жовтого. Як небо і соняхи. Так само рідне, як і поля Полісся. Як небо і фермерське жито у якому ми малі збирали горох.]]></summary></entry><entry><title type="html">День Передостанній</title><link href="https://mydomain.com/2022/06/11/%D0%B4%D0%B5%D0%BD%D1%8C-%D0%BF%D0%B5%D1%80%D0%B5%D0%B4%D0%BE%D1%81%D1%82%D0%B0%D0%BD%D0%BD%D1%96%D0%B9/" rel="alternate" type="text/html" title="День Передостанній" /><published>2022-06-11T00:00:00+00:00</published><updated>2022-06-11T00:00:00+00:00</updated><id>https://mydomain.com/2022/06/11/%D0%B4%D0%B5%D0%BD%D1%8C-%D0%BF%D0%B5%D1%80%D0%B5%D0%B4%D0%BE%D1%81%D1%82%D0%B0%D0%BD%D0%BD%D1%96%D0%B9</id><content type="html" xml:base="https://mydomain.com/2022/06/11/%D0%B4%D0%B5%D0%BD%D1%8C-%D0%BF%D0%B5%D1%80%D0%B5%D0%B4%D0%BE%D1%81%D1%82%D0%B0%D0%BD%D0%BD%D1%96%D0%B9/"><![CDATA[<p>Страждати залишилось якихось два дні. Це буде повільна і парадоксальна смерть. Той хто на 60 [ще вчора 68] % складається 
із води не виживе в таких умовах по причині її нехватки. Шість відсотків тому мозок сказав тілу: щось пішло не так. Щодо 
інших сценаріїв смерті, то ні змій, ні вовків тут немає. А так як пройшло вже шістнадцять годин – вночі хоч і холодно, 
все ж терпимо – то й замерзнути ризики мінімальні. Головне аби не було дощу, ніякої повені нам тут не треба. Та хмари 
сьогодні перисті, а значить і того не варто боятись. Що ж, двох днів вистачить, на те щоб розібратись кого винити у 
своїй трагічній кончині:</p>

<ul>
  <li>Тополі, які посадили на іншому березі річки ? Їх же точно хтось посадив – не могли вони самі, як по лінійці, одна за 
одною, взяти і вирости.</li>
  <li>Дамбу, яку побудували десять років тому ? Адже за нею рівень води в річці значно впав. З обриву почав сипатись пісок і 
старі дерева показали своє голе, з останніх сил тримаючись за життя, коріння.</li>
  <li>Відсутній вітряк, який міг взяти на себе обов‘язок дамби ? Така задіяність вітру, нам на благо, відволікла би його від 
руйнацій. Яке неподобство: трощити, зі свистом валити додолу тих, кому і без того нелегко.</li>
</ul>

<p>Чи може винити слід сімейство бобрів, яке рознюхало падіння дерев і не забарилось розпочати своє будівництво ? Та, 
здається, у цій історії, як і у всіх інших, чотиризубих майстрів-інженерів ні в чому винити не можна. Піднімаючи рівень 
води до бажаного, вони всього лиш піклуються про своє сімейство, створюють назиму необхідні для виживання умови. А коли 
нори будуть, то й гадки не мають, що коїться над головою.</p>

<p>Винити у всьому варто лише себе, але це вже іншим разом [тобто в іншому житті]. Останні думки аж ніяк не варті якихось 
там звинувачень. Але ж потрібно про щось думати. Аж цілих два дні. Задача не з простих, особливо коли немає кому слухати. 
В такі моменти чого хочеться найбільше, так це навіть не пити, а з кимось наостанок поговорити. Про те як погано мені 
без води я розповідати не стану. З останніх сил розповім краще з чого все почалося…</p>]]></content><author><name></name></author><summary type="html"><![CDATA[Страждати залишилось якихось два дні. Це буде повільна і парадоксальна смерть. Той хто на 60 [ще вчора 68] % складається із води не виживе в таких умовах по причині її нехватки. Шість відсотків тому мозок сказав тілу: щось пішло не так. Щодо інших сценаріїв смерті, то ні змій, ні вовків тут немає. А так як пройшло вже шістнадцять годин – вночі хоч і холодно, все ж терпимо – то й замерзнути ризики мінімальні. Головне аби не було дощу, ніякої повені нам тут не треба. Та хмари сьогодні перисті, а значить і того не варто боятись. Що ж, двох днів вистачить, на те щоб розібратись кого винити у своїй трагічній кончині:]]></summary></entry><entry><title type="html">Краплі Дощу</title><link href="https://mydomain.com/2022/06/06/%D0%BA%D1%80%D0%B0%D0%BF%D0%BB%D1%96-%D0%B4%D0%BE%D1%89%D1%83/" rel="alternate" type="text/html" title="Краплі Дощу" /><published>2022-06-06T00:00:00+00:00</published><updated>2022-06-06T00:00:00+00:00</updated><id>https://mydomain.com/2022/06/06/%D0%BA%D1%80%D0%B0%D0%BF%D0%BB%D1%96-%D0%B4%D0%BE%D1%89%D1%83</id><content type="html" xml:base="https://mydomain.com/2022/06/06/%D0%BA%D1%80%D0%B0%D0%BF%D0%BB%D1%96-%D0%B4%D0%BE%D1%89%D1%83/"><![CDATA[<p><strong>Увага-увага</strong>: Високий ризик, що ви не дочитаєте цей текст до кінця. Тому що він вам здасться нецікавим. Та якщо ви, 
як і я, любите числа і дощ, то шанси множаться на мільйон.</p>

<p>Останні дні-тижні почуваю себе овочем. Погано сплю і через це протягом дня в голові туман. До того ж, постійно потрібно 
щось робити, як от, наприклад, писати цей текст. Нагадує замкнутий круг. А як нібито він буває не замкнутим ?</p>

<p>Таке враження, що я сиджу в його центрі і хочу вимірювати довжину, шоб знати напевне, коли він вже закінчиться і я вийду, 
за його межі, туди де розвіється непроглядний туман, засвітить сонце і заспівають пташки. Тоді ляжу на траві і безтурботно 
дивитимусь в небо. Так хочеться зараз розглядати хмари і ні про що більше не думати. Хоч вона і обмежує круг, ця його 
довжина, все ж не робить мене менш замкнутим, і аж ніяк не каже мені, де і коли він закінчиться, бо і кінця у нього, як 
такого, немає. Круг, як і будь-яка інша замкнута геометрична фігура, будь то квадрат, чи улюблений бджолами шестикутник, 
не має виходу, для того, хто сидить всередині. Так, я живу на площині, як ті ящірки, що хочуть з неї вилізти, але на 
скільки б хорошою не була оптична ілюзія, їм все рівно не вдається і вони змушені повернутись назад, щоб спробувати ще раз. 
І так до нескінченності вони намагаються, ніколи не здаються. До сих пір знаходяться там. Якщо у моїх предків досі не вийшло, то 
що вже говорити про мене ? Як би там не було, знаю точно, що через декілька тижнів стане легше. Я з полегшенням видихну, 
коли покину свою основну роботу і роботи, як такої, стане менше, ніж її є зараз. А потім, через трохи, закінчиться навчальний 
семестр. І я видихну ще раз. А тоді, можливо, я поїду за місто, знайду хорошу галявину і лежатиму там, на траві, якомога 
довше.</p>

<p>То як же її виміряти, ту його довжину, коли під рукою немає ні ручки, ні зошита, а ви знаходитесь у самому центрі ? 
Якщо пам‘ятаєте число пі, то досить його помножити на діаметр кола, в межах якого знаходитесь. А якщо не пам‘ятаєте, що 
тоді ? Насправді способів повно, та якби у мене запитали, то я запропонував би… набратись терпіння і чекати дощу! Але 
перед тим вбудувати в це коло звичайний квадрат. Насправді, таких різних квадратів, чотири вершини якого доторкнуться до 
кола зсередини, може бути безліч. Вони всі доторкнуться до нього своїми вершинами по різному. Але нам це не так важливо, 
бо який з них ми би не вибрали, результат буде тим же. Намалювали квадрат, а що далі ? Сидимо і чекаємо, уважно дивимось 
в небо, важливо не прогавати першу краплину дощу. Бо рахунок бажано вести від самого початку. Скоріш за все, краплин буде 
багато і від вас, раз вже погодились, вимагається максимум пильності. Вам не лише варто врахувати кожну з них, а й також 
прослідкувати, куди вона впаде: всередину вбудованого вами квадрата, чи за його межі. В результаті такого клопіткого 
підрахунку ви отримаєте два числа: скільки всього краплин впало у ваш замкнутий круг, і яка їхня кількість знаходиться в 
межах квадрата. Якщо ви поділите перше число на друге, то дізнаєтесь, у скільки разів площа круга більша від площі 
замкнутого в нього квадрата. Тобто, знайшовши площу квадрата, що є тривіальним, ви з легкістю знайде площу охопившого 
його зі всіх сторін круга. Далі алгоритм простий: вам всього лиш залишається поділити знайдену площу на половину радіуса. 
Але ж у мене немає лінійки! Як я виміряю радіус без лінійки ? А на це, мої друзі, у мене відповіді немає. Тож носіть з собою 
завжди в кармані лінійку.</p>

<hr />

<p><strong>Забув сказати</strong>: Важливо, щоб дощ тривав якомога довше. Тоді результат буде точнішим. Це і є причиною, чому варто рахувати 
від самого початку і ні на секунду не спинятись!</p>]]></content><author><name></name></author><summary type="html"><![CDATA[Увага-увага: Високий ризик, що ви не дочитаєте цей текст до кінця. Тому що він вам здасться нецікавим. Та якщо ви, як і я, любите числа і дощ, то шанси множаться на мільйон.]]></summary></entry><entry><title type="html">Відповідальна Компанія</title><link href="https://mydomain.com/2022/05/23/%D0%B2%D1%96%D0%B4%D0%BF%D0%BE%D0%B2%D1%96%D0%B4%D0%B0%D0%BB%D1%8C%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D1%96%D1%8F/" rel="alternate" type="text/html" title="Відповідальна Компанія" /><published>2022-05-23T00:00:00+00:00</published><updated>2022-05-23T00:00:00+00:00</updated><id>https://mydomain.com/2022/05/23/%D0%B2%D1%96%D0%B4%D0%BF%D0%BE%D0%B2%D1%96%D0%B4%D0%B0%D0%BB%D1%8C%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D1%96%D1%8F</id><content type="html" xml:base="https://mydomain.com/2022/05/23/%D0%B2%D1%96%D0%B4%D0%BF%D0%BE%D0%B2%D1%96%D0%B4%D0%B0%D0%BB%D1%8C%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D1%96%D1%8F/"><![CDATA[<p>Пізній вечір 23 лютого. Сиджу я у своїй маленькій київській зйомній квартирі. Сиджу і телефоную у підтримку нашої 
відповідальної української компанії NET. Два тижні мене тут не було, як і їхнього інтернету.</p>

<p>Якщо не оплатиш вчасно, то вони відключать доступ до мережі, обмеживши швидкість до одної мільйонної біта в секунду. 
Мабуть, щоб на здійснення платежу пішло не менше часу ніж на подальше користування їхніми послугами. Політика зрозуміла: 
в такий знущальний спосіб їхні копійко-рахувальники хочуть відбити у клієнтів бажання платити за сервіс із запізненням. 
Навіть якщо здійснити оплату не було можливості, або сервіс тимчасово тобі не потрібен. Телефоную…</p>

<blockquote>
  <p>Вас приветствует компания NET. 
Для того что вам не нужно нажмите 1… 
для того что вам тоже ну нужно нажмите 2… 
и это вам не нужно, но можно было бы нажать 3… 
вот это точно не для вас, но в другой жизни вы бы нажали 4… 
а вот это вообще никто не использует, но если вы хотите то 5… 
у нас есть кое-что ненужное и для кнопки 6… 
если это ваше любимое число нажмите 7… 
если вдруг хотите все прослушать вновь нажмите 8… 
ну а если вы все еще здесь, то для связи с оператором нажм… 
музика, музика, гудок, гудок, музика… 
к сожалению сейчас все операторы заняты, оставайтесь пожалуйста на линии… 
музика, музика, гудок…</p>
</blockquote>

<p>— Добрий вечір, мене звуть A B. Чим я можу вам допомогти?</p>

<p>— Добрий вечір, A B. Мене звати Т. Маю ту ж саму проблему, що й минулі рази. Не вдається оплатити інтернет через 
обмеження швидкості. Раніше, щоб зняти обмеження і здійснити оплату, я підключав на декілька днів пробний період, а 
зараз ця опція недоступна. Що робити ?</p>

<p>— Зачекайте-зачекайте, я зараз все перевірю… Вибачте-вибачте, але ми з цим нічого не можем поробити. А на пробний 
період у вас вичерпано річний ліміт (до вашого відома: за чотири роки користування їхніми послугами я підключав його 
всього лиш два чи три рази). Спробуйте здійснити ще декілька (мільйонів) спроб і після кожної довго чекайте. У вас 
обов’язково все вийде.</p>

<p>— Прийнято. Дякую! Ви мені так допомогли! Ваш сервіс найкращий! У мене до вас ще одне запитання. Ваш зануда 
автовідповідач зі мною по дефолту говорив російською. А минулі рази він першим ділом пропонував обрати мову. З цим ви 
також нічого не можете поробити ?</p>

<p>— Дякую вам за звернення, до побачення.</p>

<p>Інтернет мені тоді оплатити вдалося, та на користування послугою пішло таки менше часу ніж на її оплату.</p>

<p>Проходить три місяці, а разом із ними лист на пошту:</p>

<blockquote>
  <p>Через повномасштабне вторгнення росії на територію України ми вирішили відключити російськомовну версію сайту Мережі NET. 
Відтепер наш сайт буде існувати виключно українською мовою. Як відповідальна українська компанія ми розуміємо наскільки 
важливо зараз максимально відгородитись від ворожого інформаційного простору…</p>
</blockquote>

<p>От що, скажіть, написати у відповідь нашій відповідальній компанії ?</p>

<hr />

<p>Вирішив не оприлюднювати її назву, так як більше не знайшов про них нічого поганого. А навпаки, ще в 2014 році, маючи 
вплив на телебаченні, вони першими відключали телеканали, що сіяли російську пропаганду. Але хто про це написав, хіба
не самі вони ?</p>]]></content><author><name></name></author><summary type="html"><![CDATA[Пізній вечір 23 лютого. Сиджу я у своїй маленькій київській зйомній квартирі. Сиджу і телефоную у підтримку нашої відповідальної української компанії NET. Два тижні мене тут не було, як і їхнього інтернету.]]></summary></entry><entry><title type="html">Про Таню</title><link href="https://mydomain.com/2022/04/24/%D0%BF%D1%80%D0%BE-%D1%82%D0%B0%D0%BD%D1%8E/" rel="alternate" type="text/html" title="Про Таню" /><published>2022-04-24T00:00:00+00:00</published><updated>2022-04-24T00:00:00+00:00</updated><id>https://mydomain.com/2022/04/24/%D0%BF%D1%80%D0%BE-%D1%82%D0%B0%D0%BD%D1%8E</id><content type="html" xml:base="https://mydomain.com/2022/04/24/%D0%BF%D1%80%D0%BE-%D1%82%D0%B0%D0%BD%D1%8E/"><![CDATA[<p>Коли любиш своїх рідних – батьків, дідусів, бабусів, братів і сестер – то часто не придаєш цьому особливої уваги. Адже 
вони рідні – ви нерозривні не лише, але саме й тому. Вони не підуть з твого життя як інші – приходять і йдуть. І, 
можливо, саме тому постійна любов до них робиться буденною, як сонце, яке завтра нікуди не дінеться, там і висітиме в 
небі. Я дуже люблю свою сестру. Вона у мене найкраща. І в цей день хочеться саме про неї залишити щось тут на згадку.</p>

<p>До повномасштабного ми бачились з нею не так вже й часто. Можливо, раз на декілька місяців. Зазвичай на свята. Я обожнював 
дарувати їй квіти (жовті тюльпани її улюблені) і подарунки; вітати зі всім, з чим лише можна привітати (якщо забути про 
останній день Тетяни). Як на мене, у неї прекрасне ім’я. Всі звуть її Таня або Танюша.</p>

<p>Вона мені не лише сестра, а й хресна, яка робила свято Пасхи моїм улюбленим. Пам‘ятаю, всі мої друзі заздрили від 
подарунків, які я в цей день отримував. Ніколи не забуду: величезний пазл, на якому гавань перетворилась у місто п‘янчуг, 
гуляк, роботяг і кого лише там не знайдеш; електричний потяг і залізну дорогу, якою він їздив по всій моїй дитячій кімнаті; 
солодощі, які не купиш в місцевій крамниці; книжки (виключно фантастика), які хотілось читати; свій перший телефон, яким 
можна було бити горіхи; перший комп’ютер, який у перший же день димів (я любив натискати підозрілі кнопки). Але свято 
було моїм улюбленим не лише через подарунки, а й тому що вона на нього завжди приїзджала з Києва у Рівне і ми їхали в село 
до бабусі. Там прикрашали паски, які бабуся спекла; варили і розмальовували крашанки; вечорами ловили хрущів (як би банально це 
не звучало, але у нас і справді вони гуділи над вишнями, які дід давним-давно посадив навколо хати). Досі це згадуємо і 
зі всіх дерев які хочеться посадити на дачі вона не забуває про клени.</p>

<p>Сестра багато читає. Поїхати відпочити на п‘ять днів означає взяти з собою п‘ять книг. Не знаю, чи встигає вона їх всіх 
прочитати (погодьтесь, виглядає підозріло). Каже, що вдома на книжки майже ніколи немає часу. Працює вона багато, скільки 
її пам‘ятаю. Деякий час мала своє виробництво жіночого одягу. Потім, окрім того що працювала на двох роботах, ще й викладала 
на курсах. Вона не те щоб перепрацьовує, а є напрочуд відповідальною і багато встигає. Певен, що по роботі на неї у всьому 
можна покластись. Це робить її такою успішною, та не лише це. На фоні роботи і постійних відряджень, вона завжди встигала 
проводити час в колі сім‘ї, перевірити уроки, навідати рідних, приготувати смачну вечерю, погратися з котом (Філя у них другий, 
а Маруську вона взяла з вулиці ще студенткою і та прожила з нею цілих двадцять років). Де тут візьметься час на книжки. Але 
книжок величезний шкаф. Мабуть, це повинно щось сказати про те, як багато вона подорожувала. І справді, була майже всюди.</p>

<p>Зараз сестра із сином у Вільнюсі і мені добре від того, що вони в безпеці. Їм там важко, не зважаючи на комфорт і 
привітних людей, які сигналять на дорозі, коли бачать київські номера. Їм там важко, бо домівка їхня тут. Коли все 
закінчиться і вони повернуться, я вже уявляю, як ми поїдемо садити дерева, а потім знову зберемось за невеликим родинним 
столом.</p>]]></content><author><name></name></author><summary type="html"><![CDATA[Коли любиш своїх рідних – батьків, дідусів, бабусів, братів і сестер – то часто не придаєш цьому особливої уваги. Адже вони рідні – ви нерозривні не лише, але саме й тому. Вони не підуть з твого життя як інші – приходять і йдуть. І, можливо, саме тому постійна любов до них робиться буденною, як сонце, яке завтра нікуди не дінеться, там і висітиме в небі. Я дуже люблю свою сестру. Вона у мене найкраща. І в цей день хочеться саме про неї залишити щось тут на згадку.]]></summary></entry><entry><title type="html">Hey Hey Rise Up</title><link href="https://mydomain.com/2022/04/10/hey-hey-rise-up/" rel="alternate" type="text/html" title="Hey Hey Rise Up" /><published>2022-04-10T00:00:00+00:00</published><updated>2022-04-10T00:00:00+00:00</updated><id>https://mydomain.com/2022/04/10/hey-hey-rise-up</id><content type="html" xml:base="https://mydomain.com/2022/04/10/hey-hey-rise-up/"><![CDATA[<p>Він почуяв ще один труп:<br />
Твоє німе ув’язнене око<br />
Крилатий велетень шукає.</p>

<p>В сизім небі,<br />
З літнім сонцем<br />
Мудрий чорний ворон<br />
Карррчить, кричить, кружляє.</p>

<p>Голівками до сонця<br />
Дітей отруєних тобою<br />
Від чорного крила<br />
Тінь віко-м накриває.</p>

<p>Довгий гострий клюв,<br />
Остання розплата<br />
Сьогодні на тебе чекає.</p>

<p>Землю нашу, не твою<br />
Ворон лапами гребе,<br />
Люто розгрібає.</p>

<p>Чом проріс ?<br />
Карррчить, гррримить, кричить.<br />
Чом тут ?<br />
В тебе знову він питає.</p>

<p>Сіпається від сліз<br />
Твоє мокре ув‘язнене око,<br />
Але вже пізно, і відповідей<br />
Так і немає.</p>]]></content><author><name></name></author><summary type="html"><![CDATA[Він почуяв ще один труп: Твоє німе ув’язнене око Крилатий велетень шукає.]]></summary></entry></feed>