<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="4.4.1">Jekyll</generator><link href="https://mydomain.com/feed.xml" rel="self" type="application/atom+xml" /><link href="https://mydomain.com/" rel="alternate" type="text/html" /><updated>2025-06-11T20:29:26+00:00</updated><id>https://mydomain.com/feed.xml</id><title type="html">NOREVERY</title><entry><title type="html">Про Зоопарк</title><link href="https://mydomain.com/2021/07/27/%D0%BF%D1%80%D0%BE-%D0%B7%D0%BE%D0%BE%D0%BF%D0%B0%D1%80%D0%BA/" rel="alternate" type="text/html" title="Про Зоопарк" /><published>2021-07-27T00:00:00+00:00</published><updated>2021-07-27T00:00:00+00:00</updated><id>https://mydomain.com/2021/07/27/%D0%BF%D1%80%D0%BE-%D0%B7%D0%BE%D0%BE%D0%BF%D0%B0%D1%80%D0%BA</id><content type="html" xml:base="https://mydomain.com/2021/07/27/%D0%BF%D1%80%D0%BE-%D0%B7%D0%BE%D0%BE%D0%BF%D0%B0%D1%80%D0%BA/"><![CDATA[<p>В зоопарку я був всього два рази. Зовсім малим і десять днів тому.</p>

<p>Спогади з віком розмиваються схоже до крейди, якою діти розписують під вікнами асфальт. Не знаю як у вас, але всі ті 
роки, відколи мені стукнуло п’ять, дощі постійно приносили з собою щось нове і дитячих малюнків з моїх вікон вже майже 
не видно. Не розгледіти, якою в той день була погода, в що одягнена мама, чи принесли ми з собою хліб для лебедів, яких 
тварин я вперше побачив на власні очі, яким з них було добре, а яких хотілось відпустити на волю. Все, що залишилось в 
пам’яті про той день це теплі, сонячні, веселі … спогади ? Ні, не спогади – приємний сон. Загалом, знаєш про що він був, 
але нічого конкретного згадати не можеш.</p>

<p>Коли прийшли туди вдруге, і до закриття залишилось всього три години, то здалось, що не встигнемо завітати у кожен 
куточок. Адже перед нами: і бабусине подвір‘я; і славнозвісна Північна Америка; і моя улюблена Австралія; і посушливий 
Монгольський степ; і жарка Африканська савана; і найближча до нас Європа; і спокійна, таємнича Азія; і океаном, і горами 
оточена Патагонія; і поглинувша її Латинська Америка; і навіть відокремлений від всіх Мадагаскар. Хоч і континенти, але 
все ж не такі великі, якими є насправді. Тому, вже на виході з Мадагаскару, де не було ні жирафа, ні лева, ні зебри, ні 
бегемота, хотілося запитати «Оце й все ?», на що відразу відповісти «Ну і добре!».</p>

<p>До зоопарків в мене завжди ставлення двояке. Здавалось, допомогти тваринам, які потребують такої допомоги, є чи не 
найкращим, що ми можемо для них зробити. Так, на бабусиному подвір‘ї водночас радісно і болісно спостерігати за 
лелекою, який хоче і не може піднятись в небо. З іншого боку, відгородити ні в чому не винних решіткою від 
природи і цим самим відібрати в них те, що вона їм подарувала – є чи не найгіршим. На додачу, з гордістю написати на 
клітці, що в ній вони живуть довше ніж поза нею. Уявіть собі +33С і бідного тигра, в якого ніколи немає доступу до 
водойм. Що вже говорити про кенгуру, якому нікуди стрибнути ? Вона передає передніми лапами їжу для малечі, яка час від 
часу виглядує з мішка – при народженні воно мало два сантиметри росту і важило п‘ять грам! Воно народилось тут – тут і 
залишиться ? Чи його силоміць відберуть у батьків ? Окрім того що на неї полюють чи не всі звірі, про африканську 
антилопу Гну написали: «<em>може без причини раптово підскочити і розігнатись до швидкості 70 км / год, а вже за мить 
спокійно пастись, ніби нічого не трапилось</em>». Де їй проявити свій чудернацький характер на полі, розміром 100 на 100 м ? 
Те ж саме можна сказати про прудконогого страуса, в якого місця ще менше. Табличка про степового коня Пржевальського: 
«<em>єдиний дикий кінь, що залишився в природі, зараз його можна зустріти лише в зоопарках</em>». Який же він тоді дикий і про 
яку природу йде мова ?</p>

<p>Найбільшим відкриттям для мене стали тапіри, одні з найдавніших ссавців, далекі родичі коней і носорогів. На відміну 
від своїх нащадків, протягом 35 мільйонів років, вони зовсім не змінились у зовнішності і не втратили любов до глибокого
занурення на дно водойми, аби довго перебувати там без повітря.</p>

<p>Підняли настрій японські макаки. Вона відбере у тебе банан, але перед тим як почати їсти обов’язково сховається 
якнайдалі від інших, щоб ні з ким не ділитись. Звичайно. Як же тут поділитись, коли їх там у клітці більше ніж бананів 
в мене у сумці.</p>

<p>Мені, думаю що назавжди, запам‘ятався баран, який виліз на го́ру каміння і сам, як той камінь, стояв непорушно в найвищій 
точці. На вдосталь високому паркані про нього написали: «<em>любить підніматись в го́ри, може підстрибнути аж на 6 м</em>». Мені 
його шкода, дуже, чорт забирай, шкода!</p>

<p>Однією рукою, що зветься <em>технологічний прогрес</em>, ми прирекли їх до вимирання, а іншою, яка має назву <em>жорстока спроба 
все виправити</em> – відбираємо життя у останніх.</p>]]></content><author><name></name></author><summary type="html"><![CDATA[В зоопарку я був всього два рази. Зовсім малим і десять днів тому.]]></summary></entry><entry><title type="html">Місто Сонця</title><link href="https://mydomain.com/2021/07/07/%D0%BC%D1%96%D1%81%D1%82%D0%BE-%D1%81%D0%BE%D0%BD%D1%86%D1%8F/" rel="alternate" type="text/html" title="Місто Сонця" /><published>2021-07-07T00:00:00+00:00</published><updated>2021-07-07T00:00:00+00:00</updated><id>https://mydomain.com/2021/07/07/%D0%BC%D1%96%D1%81%D1%82%D0%BE-%D1%81%D0%BE%D0%BD%D1%86%D1%8F</id><content type="html" xml:base="https://mydomain.com/2021/07/07/%D0%BC%D1%96%D1%81%D1%82%D0%BE-%D1%81%D0%BE%D0%BD%D1%86%D1%8F/"><![CDATA[<p>Рубрика про подорож в місто сонця, в місто на заході, в місто де сонце заходить. Одна моя родом звідти знайома
давним-давно назвала місто Сан-Франківськ. Не знаю, чи буде достатньо вражень і бажань для того щоб написати про кожен 
з семи днів, але лінь відступила перед спробою написати принаймні про перший з них.</p>

<p>Красива, жарка і виснажлива дорога. Поселення. Свіжість і прохолода. Своїми ніжними тона́ми невеличка квартира на 
четвертому поверсі здається закритим пляжем біля спокійного моря в оксамитовий сезон.</p>

<p>Надвечірня прогулянка до озера з метою почитати допоки не зайде сонце. Тепло, не спекотно. Біля ЖК побудували велику 
паркову зону. З одного боку молоді персикові дерева, з іншого – недавно посаджені кущі скельного ялівцю. Дерев значно 
більше ніж будинків. Підстрижені газони, викладені бруківкою доріжки. Люди грають в теніс, волейбол, баскетбол – здається,
їм подобається де вони живуть, або куди, як і я, ненадовго приїхали.</p>

<p>Поки йшов до озера, як і в самому озері, не помітив сміття. Територія чиста, доглянута. Плавають дикі качки – наодинці, 
парами, чи довгим виводком. Люди бігають, катаються на велосипедах, гуляють з собаками, або просто сидять на траві. Поки 
читав, золотистий ретривер підбіг і почав заглядати в книгу. Господар запитав, чи не потрібна допомога, на що я 
засміявся, а пес висунув шершавий язик і завиляв пухнастим хвостом. Десь я його вже бачив! Чи не у «Нам пороблено» ? Як 
не дивно, підбіг він до мене за декілька хвилин до того як я почав читати один із листів, в якому автор сумував за своєю 
улюбленою собакою, будучи далеко від дому.</p>

<p>Кругле озеро з маленьким острівцем по середині, до якого з протилежних сторін прокинуто два містки. Охочі залишаються на 
острові щоб порибачити. Троє горобців, років десяти, з сачками в руках (жовтий, червоний і зелений) намотують круги 
навколо озера, хочуть щось зловити – може раків ? Як виявилось потім, раків ловлять не сачками, а руками. Вибирають 
конкретне місце з такою впевненістю, що можна подумати: знають де шукати. Один з них занурює свій сачок до самого дна 
(це завжди робить жовтий малий, поки червоний і зелений, з порожніми пакетами, чекають на нього за спиною), витягує 
трохи мулу, розглядає його і йде шукати наступне безнадійне місце. Поки я там сидів, вони проходили повз мене 
разів п’ять, а коли вже збирався і побачив, що в їхніх великих пакетах нічого немає, то вирішив по-дружньому запитати, 
що вони хотіли знайти. У відповідь найменший з них лише понурив голову і постукав сачком по воді. Було шкода, що вони 
повернуться додому з порожніми руками – колись і я таким був.</p>

<p>Захід червоного сонця, пробиваючись променями поміж тополь, виблискує на воді. Ще не темно, але вже пізно. Пора 
повертатись з відкритого пляжу у закритий.</p>]]></content><author><name></name></author><summary type="html"><![CDATA[Рубрика про подорож в місто сонця, в місто на заході, в місто де сонце заходить. Одна моя родом звідти знайома давним-давно назвала місто Сан-Франківськ. Не знаю, чи буде достатньо вражень і бажань для того щоб написати про кожен з семи днів, але лінь відступила перед спробою написати принаймні про перший з них.]]></summary></entry><entry><title type="html">Goldilocks Conditions</title><link href="https://mydomain.com/2021/06/24/goldilocks-conditions/" rel="alternate" type="text/html" title="Goldilocks Conditions" /><published>2021-06-24T00:00:00+00:00</published><updated>2021-06-24T00:00:00+00:00</updated><id>https://mydomain.com/2021/06/24/goldilocks-conditions</id><content type="html" xml:base="https://mydomain.com/2021/06/24/goldilocks-conditions/"><![CDATA[<p>В казці «Три ведмеді» дівчинка Золотоноска заблукала в лісі, натрапила на хатинку і заглянула в гості, поки нікого не 
було вдома. Там, врешті втомлена, вона має шанс вибрати для себе саме те, чого їй найбільше не вистачало - смачну юшку, 
зручний стільчик і комфортне ліжко. Мова йде про ті умови, які достатні та необхідні, щоб зрушити з місця, внести зміни 
і кардинально вплинути на подальший розвиток подій. Якщо говорити про себе, то вони є свого роду поштовхом переломних 
моментів в твоєму житті.</p>

<p>Так як любов моя до списків вже не знає меж, я вирішив перерахувати ті моменти, що диктувались умовами і течія за течією 
вливались в моє життя. Я продовжував пливсти, не зважаючи на те, що плавати майже не вмію:</p>

<ol>
  <li>Я народився, а що було наступні п’ять років не пам‘ятаю.</li>
  <li>Дорога до школи, багато уроків англійської мови, трохи фізики і трохи математики. Там я почав дуріти.</li>
  <li>Універ з його великою фізичною аудиторією, дошки і стіни, на яких пишуть формули. В Києві залишусь як мінімум на 
десять років. Життя в гуртожитку. Багато математики.</li>
  <li>Перший код і перша робота, де проведу більше двох років. Незавершена магістратура, яку потім захочеться завершити. 
Нарешті заробіток і <em>незалежне</em> життя.</li>
  <li>Мене познайомили з горами і я, навіть, лазив по скелях. Потім не раз ловитиму себе на думці, що хочу до них повернутись.</li>
  <li>Нова робота, де затримаюсь на два роки. Зустрів когось, з ким був не сам. Почав писати.</li>
</ol>

<p>Як виглядав би список написаний не зараз, а декілька років тому ? Дещо не таким, чи, відкинувши відсутність останніх 
подій, він би залишився тим же ? Ми схильні краще пам‘ятати і віддавати більше уваги відносно недавнім подіям. Тоді як
нові приходять, щоб обступити нас з різних сторін і, хочемо ми того чи ні, почнеться наступний розділ, який за змістом
може сильно відрізнятись від попередніх.</p>]]></content><author><name></name></author><summary type="html"><![CDATA[В казці «Три ведмеді» дівчинка Золотоноска заблукала в лісі, натрапила на хатинку і заглянула в гості, поки нікого не було вдома. Там, врешті втомлена, вона має шанс вибрати для себе саме те, чого їй найбільше не вистачало - смачну юшку, зручний стільчик і комфортне ліжко. Мова йде про ті умови, які достатні та необхідні, щоб зрушити з місця, внести зміни і кардинально вплинути на подальший розвиток подій. Якщо говорити про себе, то вони є свого роду поштовхом переломних моментів в твоєму житті.]]></summary></entry><entry><title type="html">Ератосфен</title><link href="https://mydomain.com/2021/06/21/%D0%B5%D1%80%D0%B0%D1%82%D0%BE%D1%81%D1%84%D0%B5%D0%BD/" rel="alternate" type="text/html" title="Ератосфен" /><published>2021-06-21T00:00:00+00:00</published><updated>2021-06-21T00:00:00+00:00</updated><id>https://mydomain.com/2021/06/21/%D0%B5%D1%80%D0%B0%D1%82%D0%BE%D1%81%D1%84%D0%B5%D0%BD</id><content type="html" xml:base="https://mydomain.com/2021/06/21/%D0%B5%D1%80%D0%B0%D1%82%D0%BE%D1%81%D1%84%D0%B5%D0%BD/"><![CDATA[<p>Ось і закінчився найдовший день у році, коли Сонце піднялось в свою найвищу, найвіддаленішу точку.</p>

<p>Уважний Ератосфен не побачив тіні від колони, глянув на себе в глибокий колодязь і почав обчислювати радіус Землі.</p>]]></content><author><name></name></author><summary type="html"><![CDATA[Ось і закінчився найдовший день у році, коли Сонце піднялось в свою найвищу, найвіддаленішу точку.]]></summary></entry><entry><title type="html">Геометрія Бджолиних Сот</title><link href="https://mydomain.com/2021/06/13/%D0%B3%D0%B5%D0%BE%D0%BC%D0%B5%D1%82%D1%80%D1%96%D1%8F-%D0%B1%D0%B4%D0%B6%D0%BE%D0%BB%D0%B8%D0%BD%D0%B8%D1%85-%D1%81%D0%BE%D1%82/" rel="alternate" type="text/html" title="Геометрія Бджолиних Сот" /><published>2021-06-13T00:00:00+00:00</published><updated>2021-06-13T00:00:00+00:00</updated><id>https://mydomain.com/2021/06/13/%D0%B3%D0%B5%D0%BE%D0%BC%D0%B5%D1%82%D1%80%D1%96%D1%8F-%D0%B1%D0%B4%D0%B6%D0%BE%D0%BB%D0%B8%D0%BD%D0%B8%D1%85-%D1%81%D0%BE%D1%82</id><content type="html" xml:base="https://mydomain.com/2021/06/13/%D0%B3%D0%B5%D0%BE%D0%BC%D0%B5%D1%82%D1%80%D1%96%D1%8F-%D0%B1%D0%B4%D0%B6%D0%BE%D0%BB%D0%B8%D0%BD%D0%B8%D1%85-%D1%81%D0%BE%D1%82/"><![CDATA[<p>Відносно недавно цікавився бджолами, тому захотілось написати саме про них. Не сказавши нічого нового, я напишу не 
більше, ніж вже було сказано. Тим не менш, слова, які розповідатимуть все ті ж давно відомі факти, привернуть до них 
вашу увагу. На відміну від картин, на яких слід шукати запитання, вони не вимагатимуть пошуку, а відразу запропонують 
вже давно знайдені відповіді.</p>

<p>Почнемо з того, що в одному вулику проживає одна і лише одна бджола-королева, близько 60,000 роботяг і декілька сотень 
трутнів. «Заклопотана, як бджілка» – можна почути про когось, хто весь день безперестанку трудиться. Звісно, мова не 
про трутнів, які майже нічого не роблять, а про роботяг – які, в залежності від своїх обов‘язків, можуть розвідувати 
територію для пошуку нових квітів, збирати з них пилок та нектар в прикріплену до ніжок торбинку, виробляти з нього мед,
або ж вибудовувати домівку, щоб захистити себе від холоду взимку. Одна така бджола живе всього декілька тижнів, а за
своє життя встигає пролетіти сотні км, щоб принести до вулика не більше одного гр (1/12 чайної ложечки) меду.</p>

<p>Але, шоб розгледіти не лише невтомну працьовитість, а й притаманну їм майстерність, слід заглянути в королівство 
зсередини. Воно складається з двох щільно приклеєних один до одного ярусів. Кожен з них розбитий на комірки, стільники, 
або ж просто кімнати, де бджоли живуть і куди складають свій мед. Кожна така кімната має по дев‘ять стін. Шість з них 
відділяють її від сусідніх шести в тому ж ярусі, а решта, утворюючи тригранний кут – від сусідніх трьох у ярусі, що в 
такий спосіб приклеєний навпроти. Таким чином, у кожної бджоли є по дев‘ять сусідок. Пліч-о-пліч вони зводять комірки 
одна за одною, роблять їх однаковими за розмірами та формою, знають під яким кутом, якої ширини і довжини побудувати 
кожну стінку стільника.</p>

<p>Щоб хоч трохи зрозуміти дивовижний результат їхньої клопіткої роботи і чому комірки є такими ідеально симетричними, 
уявіть собі день, коли бджоли надумали будувати своє королівство. Теплим літнім вечором ви прокрались в сад, аби 
підслухати одну з їхніх розмов:</p>

<p>— Було б непогано пережити зиму! – заявила бджола-оптимістка.</p>

<p>— Тоді стінки наших кімнат повинні примикати одна до одної, не залишаючи місця, куди міг би проникнути холод, – 
тримаючи одну лапку за спиною, висунула свою гіпотезу бджола-фізик.</p>

<p>— Чудово. Так не лише матеріал, а й час зекономимо, бо кожна з нас не лише собі, а й сусідам стіни будуватиме, – 
прикинула витрати бджола-фінансистка.</p>

<p>— Такого зможем досягти лише якщо ліпити будем з правильних трикутників, квадратів або шестикутників, де оптимальним 
варіантом є останній, – так згасаючe тихо пробубніла собі під ніс бджола-математик, що залишилось незрозумілим, яку з трьох фігур 
слід обрати.</p>

<p>Прокинувшись наступного дня, вони вирішили зупинитись на трикутниках і почали трудитись, щоб побудувати 100 кімнат. 
Назбирали достатньо воску, трохи втомились і вирішили перепочити. Перед тим як знову приступити до робити, бджоли порахували
площу однієї трикутної кімнати і задумались: з того ж воску вийде побудувати 114 таких же за площею квадратних, або 122
шестикутних кімнат. З бажанням потім принести в них чимпобільше меду, вони почали будувати свої шестигранні стільники.
А коли зрозуміли, що саме такі, найближчі за формою до кола (на відміну від трикутників і квадратів, з їх гострими і 
прямими кутами) кімнати будуть для них максимально комфортними, то сильно обрадувались.</p>

<p>Ми, або принаймні деякі з нас – розумні, бо за останні декілька тисяч років зрозуміли, що комірки саме такої форми для 
бджіл є оптимальними. Вони, натомість, знали про це вже десятки мільйонів років. Природний інстинкт робить наш світ 
загадковим, викидує логічне за межі зрозумілого. Коли навколо нас так багато цікавого, мене радує, що ми здатні 
зрозуміти на скільки цікавим воно є.</p>

<hr />

<p>Говорячи про нас, в першу чергу маю на увазі Кеплера, який не так давно писав про бджіл у своєму трактаті «Про 
шестикутні сніжинки».</p>]]></content><author><name></name></author><summary type="html"><![CDATA[Відносно недавно цікавився бджолами, тому захотілось написати саме про них. Не сказавши нічого нового, я напишу не більше, ніж вже було сказано. Тим не менш, слова, які розповідатимуть все ті ж давно відомі факти, привернуть до них вашу увагу. На відміну від картин, на яких слід шукати запитання, вони не вимагатимуть пошуку, а відразу запропонують вже давно знайдені відповіді.]]></summary></entry><entry><title type="html">Золоті Рибки</title><link href="https://mydomain.com/2021/05/24/%D0%B7%D0%BE%D0%BB%D0%BE%D1%82%D1%96-%D1%80%D0%B8%D0%B1%D0%BA%D0%B8/" rel="alternate" type="text/html" title="Золоті Рибки" /><published>2021-05-24T00:00:00+00:00</published><updated>2021-05-24T00:00:00+00:00</updated><id>https://mydomain.com/2021/05/24/%D0%B7%D0%BE%D0%BB%D0%BE%D1%82%D1%96-%D1%80%D0%B8%D0%B1%D0%BA%D0%B8</id><content type="html" xml:base="https://mydomain.com/2021/05/24/%D0%B7%D0%BE%D0%BB%D0%BE%D1%82%D1%96-%D1%80%D0%B8%D0%B1%D0%BA%D0%B8/"><![CDATA[<p>Моя подруга не любить золотих рибок. Особливо тих, що в акваріумах. Дитиною їй не раз доводилось чекати на маму і пильно 
спостерігати за тим, чим вони займаються, ховаючись за стінами, куди їх помістили. Тоді і прокинулась ненависть, про яку 
через багато років розповіла мені. <strong>Ненавиджу їx</strong> – голосно і серйозно заявила вона. Тому, захотілось написати не про 
що інше, як про одну з тих рибок. Не знаю, як вона відноситься до клоунів, про що при першій же нагоді запитаю, але 
надіюсь, що розділяє з ними не менш теплі відчуття, бо писатиму про рибку-клоуна.</p>

<p>Ви ніколи не задумувались, якою цікавою є природа навколо нас і чому вона є саме такою, а не якоюсь іншою ? Чи могла 
вона бути іншою ? На скільки змінилось би все, що ми зараз бачимо, якби мільярди років тому наша планета знаходилась 
всього на декілька метрів далі від Сонця ? Ми звикли сприймати навколишній світ таким, яким він є, без думки про його 
довгий шлях із нескінченної кількості випадковостей. Неймовірно, що в результаті маємо ту красу, що перед нами.</p>

<p>Рибку-клоуна можна знайти на мілководді солоних і теплих морів Тихого та Індійського океанів – десь поблизу берегів 
Австралії, Філіппінів, Японії. Як і в мультику Немо, вони люблять проводити час в парах. Далекі подорожі по глибокому 
морю їх не цікавлять, так як з кожним метром вода стає все холоднішою, що унеможливлює перебування на глибокому дні, 
де вона зовсім холодна. Але морське дно їй, все таки, потрібне, бо лише там можна знайти свого улюбленого друга, якщо не 
враховувати партнера. Таким другом є анемонія — поліп, який майже нікого до себе не підпускає. Лише рибка-клоун має 
захист від небезпечних ніжок анемоній, що дозволяє їй знаходитись там як у себе вдома. У відповідь на такий притулок, 
де завжди можна втамувати свій голод водорослями та залишками від інших риб, що потрапили в пастку, рибка-клоун 
піклується про свою домівку. Маючи не більше 10 см росту та будучи напрочуд активною, вона допомагає своїм багатоногим 
друзям відганяти від себе ворогів, які живляться поліпами, як наприклад рибу-метелика. Ось такий дивний взаємовигідний 
симбіоз утворився між зовсім різними представниками тваринного світу.</p>

<p>Рибка-клоун є гермафродитом – народившись хлопчиком, вона згодом перетвориться у дівчинку. Цікаві правила визначають 
момент такого перетворення – найбільший з хлопчиків стає дівчинкою лише після того, як група втрачає одну з них. Можна
припустити, що такий життєвий цикл робить особин жіночої статі більшими від чоловічої.</p>

<p>Будучи представником нашого роду, мушу сказати, що найбільшою небезпекою для рибок-клоунів є ми – люди, які 
змушують їх проводити решту свого життя в замкнутих зі всіх сторін “природніх” умовах. І не варто думати, що у всіх 
рибок коротка пам’ять, бо це не так.</p>]]></content><author><name></name></author><summary type="html"><![CDATA[Моя подруга не любить золотих рибок. Особливо тих, що в акваріумах. Дитиною їй не раз доводилось чекати на маму і пильно спостерігати за тим, чим вони займаються, ховаючись за стінами, куди їх помістили. Тоді і прокинулась ненависть, про яку через багато років розповіла мені. Ненавиджу їx – голосно і серйозно заявила вона. Тому, захотілось написати не про що інше, як про одну з тих рибок. Не знаю, як вона відноситься до клоунів, про що при першій же нагоді запитаю, але надіюсь, що розділяє з ними не менш теплі відчуття, бо писатиму про рибку-клоуна.]]></summary></entry><entry><title type="html">Про Погоду</title><link href="https://mydomain.com/2021/05/17/%D0%BF%D1%80%D0%BE-%D0%BF%D0%BE%D0%B3%D0%BE%D0%B4%D1%83/" rel="alternate" type="text/html" title="Про Погоду" /><published>2021-05-17T00:00:00+00:00</published><updated>2021-05-17T00:00:00+00:00</updated><id>https://mydomain.com/2021/05/17/%D0%BF%D1%80%D0%BE-%D0%BF%D0%BE%D0%B3%D0%BE%D0%B4%D1%83</id><content type="html" xml:base="https://mydomain.com/2021/05/17/%D0%BF%D1%80%D0%BE-%D0%BF%D0%BE%D0%B3%D0%BE%D0%B4%D1%83/"><![CDATA[<p>Пройшов рік відколи я б із зацікавленістю подивився на те, що буде через рік. Це був час, який можна описати багатьма 
різними, як хорошими, так і поганими, словами. Нерідко ми звертаємось до погоди, щоб передати той чи інший наш настрій. 
Сьогодні був сонячний або похмурий день, говорить про те, яким він був саме для нас.</p>

<p><em>Я не так люблю сонце, як дощ</em>, скажете ви. Що ж, я його також люблю. Ніщо інше, будучи одним і тим же на звук, не можна 
почути і відчути на стільки по різному як краплі дощу. Прокинувшись від того, що вони просяться у ваше вікно, ви 
почуєте зовсім не те, що вони вам скажуть, коли заховаєтесь від них під деревом. Для мене кожен з таких або схожих 
моментів є чимось неймовірно затишним. <em>За вікном про тебе всі співають зливи</em> почуєте в піснях Валерія Харчишина. 
<em>Слухай дощі замість новин</em> скаже вам Ірина Швайдак.</p>

<p>Водночас, коли слухаєш дощі, то не хочеться сміятись так радісно і голосно, як тоді, коли надворі сонячно. В теплій 
посмішці друга, скоріш за все, знайдеш веселе сонячне проміння, в той час як, будучи сумним, загубиш декілька крапель 
власного дощу. Чи є щось спільного між його затишком і навіяним бажанням мовчати, обмінявши посмішку на смуток ?</p>

<p><em>Люди плачуть і коли сонце надворі</em>, скажете ви. Що ж, я це також роблю. Часто не таким цікавим є що ти робиш, як що 
хочеш або не хочеш робити з незрозумілих на те причин. Що не кажіть, але в погоді, як і в словах, ви не раз знайдете 
дзеркало прихованого настрою.</p>

<p>А мій рік був теплим сонячним промінням, розкинувся веселкою після холодного дощу, сказав втікати разом з першим громом, 
вечірнім вітерцем він взяв в свої обійми, під руку з ожеледицею сміявся з того як я падав з ніг, в дорогу напросився 
несподівано поодинокою сніжинкою, зі всіх сторін він огорнув нас в заметіль і, врешті-решт, розтанувши разом з останнім 
снігом, запам’ятався й втік — веселим, світлим, добрим, радісним, сумним.</p>]]></content><author><name></name></author><summary type="html"><![CDATA[Пройшов рік відколи я б із зацікавленістю подивився на те, що буде через рік. Це був час, який можна описати багатьма різними, як хорошими, так і поганими, словами. Нерідко ми звертаємось до погоди, щоб передати той чи інший наш настрій. Сьогодні був сонячний або похмурий день, говорить про те, яким він був саме для нас.]]></summary></entry><entry><title type="html">Мамо</title><link href="https://mydomain.com/2021/05/03/%D0%BC%D0%B0%D0%BC%D0%BE/" rel="alternate" type="text/html" title="Мамо" /><published>2021-05-03T00:00:00+00:00</published><updated>2021-05-03T00:00:00+00:00</updated><id>https://mydomain.com/2021/05/03/%D0%BC%D0%B0%D0%BC%D0%BE</id><content type="html" xml:base="https://mydomain.com/2021/05/03/%D0%BC%D0%B0%D0%BC%D0%BE/"><![CDATA[<p>Тут, вдома у батьків, стіни майже завжди про щось говорять.</p>

<p>Саме зараз хтось вчить дитину правильно відміняти слово <em>Мама</em>. І робить він це так голосно, що незрозуміло, хоче цим 
дитині щось сказати, чи мені. Якби й там, звідки я сюди приїхав на декілька днів, стіни вже з самого ранку про 
щось так голосно кричали, то безтурботно заснути, після того як вже прокинувся, як і звинувачувати себе за це потім, 
перетворилось би на першу чашку кави і такі ж невдалі спроби щось написати.</p>]]></content><author><name></name></author><summary type="html"><![CDATA[Тут, вдома у батьків, стіни майже завжди про щось говорять.]]></summary></entry></feed>