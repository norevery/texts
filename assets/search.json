

[
  
  
    
    
      {
        "title": "Мамо",
        "excerpt": "Тут, вдома у батьків, стіни майже завжди про щось говорять.\n",
        "content": "Тут, вдома у батьків, стіни майже завжди про щось говорять.\n\nСаме зараз хтось вчить дитину правильно відміняти слово Мама. І робить він це так голосно, що незрозуміло, хоче цим дитині щось сказати, чи мені. Якби й там, звідки я сюди приїхав на декілька днів, стіни також вже з самого ранку про щось так голосно кричали, то безтурботно заснути, після того як вже прокинувся, як і звинувачувати себе за це потім, перетворилось би на першу чашку кави і такі ж невдалі спроби щось написати.\n",
        "url": "/2021/05/03/%D0%BC%D0%B0%D0%BC%D0%BE/"
      },
    
      {
        "title": "Про Погоду",
        "excerpt": "Пройшов рік відколи я б із зацікавленістю подивився на те, що буде через рік. Це був час, який можна описати багатьма різними, як хорошими, так і поганими, словами. Нерідко ми звертаємось до погоди, щоб передати той чи інший наш настрій. Сьогодні був сонячний або похмурий день, говорить про те, яким він був саме для нас.\n",
        "content": "Пройшов рік відколи я б із зацікавленістю подивився на те, що буде через рік. Це був час, який можна описати багатьма різними, як хорошими, так і поганими, словами. Нерідко ми звертаємось до погоди, щоб передати той чи інший наш настрій. Сьогодні був сонячний або похмурий день, говорить про те, яким він був саме для нас.\n\nЯ не так люблю сонце, як дощ, скажете ви. Що ж, я його також люблю. Ніщо інше, будучи одним і тим же на звук, не можна почути і відчути на стільки по різному, як краплі дощу. Прокинувшись від того, що вони просяться у ваше вікно, ви почуєте зовсім не те, що вони вам скажуть, коли заховаєтесь від них під деревом. Для мене кожен з таких або схожих моментів є чимось неймовірно затишним. За вікном про тебе всі співають зливи … почуєте в піснях Валери Харчишина. Слухай дощі замість новин … скаже вам Ірина Швайдак.\n\nВодночас, коли слухаєш дощі, то не хочеться сміятись так радісно і голосно, як тоді, коли надворі сонячно. В теплій посмішці друга, скоріш за все, знайдеш веселе сонячне проміння, в той час як, будучи сумним, загубиш декілька крапель власного дощу. Чи є щось спільного між його затишком і навіяним бажанням мовчати, обмінявши посмішку на смуток ?\n\nЛюди плачуть і коли сонце надворі, скажете ви. Що ж, я це також роблю. Часто не таким цікавим є те, що ти робиш, як те, що хочеш або не хочеш робити з незрозумілих на те причин. Що не кажіть, але в погоді, як і в словах, ви не раз знайдете дзеркало прихованого настрою.\n\nА мій рік був теплим сонячним промінням, розкинувся веселкою після холодного дощу, сказав втікати разом з першим громом, вечірнім вітерцем він взяв в свої обійми, під руку з ожеледицею сміявся з того як я падав з ніг, в дорогу напросився несподівано поодинокою сніжинкою, зі всіх сторін він огорнув нас в заметіль і, врешті-решт, розтанувши разом з останнім снігом, запам’ятався й втік веселим, світлим, добрим, радісним, сумним.\n",
        "url": "/2021/05/17/%D0%BF%D1%80%D0%BE-%D0%BF%D0%BE%D0%B3%D0%BE%D0%B4%D1%83/"
      },
    
      {
        "title": "Золоті Рибки",
        "excerpt": "Мій друг не любить золотих рибок. Особливо тих, що в акваріумах. Дитиною їй не раз доводилось чекати на маму і пильно спостерігати за тим, чим вони там займаються, ховаючись за стінами, за якими їх все рівно видно. Тоді і прокинулась ненависть, про яку через багато років розповіла мені. Ненавижу их – голосно і серйозно заявила вона. Якби вся на світі ненависть була такою ж як і твоя, то для любові не залишилось би місця.\n",
        "content": "Мій друг не любить золотих рибок. Особливо тих, що в акваріумах. Дитиною їй не раз доводилось чекати на маму і пильно спостерігати за тим, чим вони там займаються, ховаючись за стінами, за якими їх все рівно видно. Тоді і прокинулась ненависть, про яку через багато років розповіла мені. Ненавижу их – голосно і серйозно заявила вона. Якби вся на світі ненависть була такою ж як і твоя, то для любові не залишилось би місця.\n\nОстаннім часом я на неї трохи злюсь. Моя злість є мабуть чимось схожим. Тому напишу сюди не про що інше, як про одну з тих рибок. Не знаю, як ти відносишся до клоунів, про що при першій же нагоді запитаю, але надіюсь, що розділяєш з ними не менш теплі відчуття, бо ту, про яку йтиме мова звуть рибкою-клоуном.\n\nВи ніколи не задумувались, якою цікавою є природа навколо нас і чому вона є саме такою, а не якоюсь іншою ? Чи могла вона бути іншою ? На скільки змінилось би все, що ми зараз бачимо, якби мільярди років тому наша планета знаходилась всього на декілька метрів далі від Сонця ? Ми звикли сприймати навколишній світ таким, яким він є, без думки про його довгий шлях із нескінченної кількості випадковостей. Неймовірно, що в результаті маємо ту красу, що перед нами.\n\nРибку-клоуна можна знайти на мілководді солоних і теплих морів Тихого та Індійського океанів – десь поблизу берегів Австралії, Філіппінів, Японії. Як і в мультику Немо, вони люблять проводити час в парах. Далекі подорожі по глибокому морю їх не цікавлять, так як з кожним метром вода стає все холоднішою, що унеможливлює перебування на глибокому дні, де вона зовсім холодна. А морське дно їй все таки потрібне, бо лише там можна знайти свого улюбленого друга, якщо не враховувати того, з ким вона завжди поруч. Таким другом є анемонія – поліп, який майже нікого до себе не підпускає. Лише рибка-клоун має захист від небезпечних ніжок анемоній, що дозволяє їй знаходитись там як в себе вдома. У відповідь на такий притулок, де завжди можна втамувати свій голод водорослями та залишками від інших риб, що потрапили в пастку, рибка-клоун піклується про свою домівку. Маючи не більше 10 см росту та будучи напрочуд активною, вона допомагає своїм багатоногим друзям відганяти від себе ворогів, які живляться поліпами, як наприклад рибу-метелика. Ось такий дивний взаємовигідний симбіоз утворився між зовсім різними представниками тваринного світу.\n\nРибка-клоун є гермафродитом – народившись хлопчиком, вона згодом перетвориться у дівчинку. Цікаві правила визначають момент такого перетворення. Найбільший з хлопчиків стає дівчинкою лише після того, як група втрачає одну з них. Логічно, що такий життєвий цикл робить особин жіночої статі більшими від особин чоловічої.\n\nБудучи представником нашого виду, мені соромно писати, що найбільшою небезпекою для рибок-клоунів є ми – люди, які змушують їх проводити решту свого життя в замкнутих зі всіх сторін “природніх” умовах. І да, не варто думати, що у всіх рибок коротка пам’ять, бо це не так.\n",
        "url": "/2021/05/24/%D0%B7%D0%BE%D0%BB%D0%BE%D1%82%D1%96-%D1%80%D0%B8%D0%B1%D0%BA%D0%B8/"
      },
    
      {
        "title": "Геометрія Бджолиних Сот",
        "excerpt": "Відносно недавно цікавився бджолами, тому захотілось написати саме про них. Не сказавши нічого нового, я напишу не більше, ніж вже було сказано. Тим не менш, слова, які розповідатимуть все ті ж давно відомі факти, привернуть до них вашу увагу. На відміну від картин, на яких слід шукати запитання, вони не вимагатимуть пошуку, а відразу запропонують вже давно знайдені відповіді.\n",
        "content": "Відносно недавно цікавився бджолами, тому захотілось написати саме про них. Не сказавши нічого нового, я напишу не більше, ніж вже було сказано. Тим не менш, слова, які розповідатимуть все ті ж давно відомі факти, привернуть до них вашу увагу. На відміну від картин, на яких слід шукати запитання, вони не вимагатимуть пошуку, а відразу запропонують вже давно знайдені відповіді.\n\nПочнемо з того, що в одному вулику проживає одна і лише одна бджола-королева, близько 60,000 роботяг і декілька сотень трутнів. «Заклопотана, як бджілка» — можна почути про когось, хто весь день безперестанку трудиться. Звичайно, мова не про трутнів, які майже нічого не роблять, а про роботяг, які, в залежності від своїх обов‘язків, можуть розвідувати територію для пошуку нових квітів, збирати з них пилок та нектар в прикріплену до ніжок торбинку, виробляти з нього мед або ж вибудовувати свою домівку, щоб захистити себе від холоду взимку. Одна така бджола живе всього декілька тижнів. За своє життя вона встигає пролетіти сотні км, щоб принести до вулика не більше одного гр (1/12 чайної ложечки) меду.\n\nАле, шоб розгледіти не лише невтомну працьовитість, а й притаманну їм майстерність, слід заглянути в королівство зсередини. Воно складається з двох щільно приклеєних один до одного ярусів. Кожен з них розбитий на комірки, стільники, або ж просто кімнати, де бджоли живуть і куди складають свій мед. Кожна така кімната має дев‘ять стін. Шість з них відділяють її від сусідніх шести в тому ж ярусі, а решта, утворюючи тригранний кут, від сусідніх трьох в ярусі, що в такий спосіб приклеєний навпроти. Таким чином, у кожної бджоли є по дев‘ять сусідок. Пліч-о-пліч вони зводять комірки одна за одною, роблять їх однаковими за розмірами та формою, знають під яким кутом, якої ширини і довжини побудувати кожну стінку стільника.\n\nЩоб хоч трохи зрозуміти дивовижний результат їхньої клопіткої роботи і чому комірки є такими ідеально симетричними, уявіть собі день, коли бджоли надумали будувати своє королівство, щоб потім в ньому жити. Теплим літнім вечором ви прокрались в сад, аби підслухати одну з їхніх розмов. Там вони зібрались обговорити подальші свої плани\n\n— Було б непогано пережити зиму! – заявила бджола-оптиміст.\n\n— Тоді стінки наших кімнат повинні примикати одна до одної, не залишаючи місця, куди міг би проникнути холод, – тримаючи одну лапку за спиною, висунула свою гіпотезу бджола-фізик.\n\n— Чудово. Так не лише матеріал, а й час зекономимо, бо кожна з нас не лише собі, а й сусідам своїм стіни майструватиме, – прикинула витрати бджола-економіст.\n\n— Такого зможем досягти лише якщо ліпити будем з правильних трикутників, квадратів або шестикутників, з яких оптимальним є останній, – так згасаюче тихо пробубніла собі під ніс бджола-математик, що залишилось незрозумілим, яку з трьох фігур слід обрати.\n\nПрокинувшись наступного дня, вони вирішили зупинитись на трикутниках і почали трудитись, щоб побудувати 100 таких кімнат. Назбирали достатньо воску, трохи втомились і, поки відпочивали, перед тим як приступити до робити, стали рахувати. Виявилось, що того ж воску їм вистачить для будівництва 114 таких же за площею квадратів, або 122 таких же за площею шестикутників. З бажанням потім принести в них чимпобільше меду, вони почали будувати свої шестигранні стільники. За роботою бджоли обрадувались, коли зрозуміли, що саме такі, найближчі за формою до круга (на відміну від трикутників і квадратів, з їх гострими і прямими кутами) кімнати будуть для них максимально комфортними.\n\nМи, або принаймні деякі з нас, розумні, бо за останні декілька тисяч років зрозуміли, що комірки саме такої форми є для бджіл оптимальними. Вони, натомість, знали про це вже десятки мільйонів років. Природний інстинкт робить наш світ загадковим, викидує логічне за межі зрозумілого. Коли навколо нас так багато цікавого, мене радує, що ми здатні зрозуміти на скільки цікавим воно є.\n",
        "url": "/2021/06/13/%D0%B3%D0%B5%D0%BE%D0%BC%D0%B5%D1%82%D1%80%D1%96%D1%8F-%D0%B1%D0%B4%D0%B6%D0%BE%D0%BB%D0%B8%D0%BD%D0%B8%D1%85-%D1%81%D0%BE%D1%82/"
      },
    
      {
        "title": "Ератосфен",
        "excerpt": "Ось і закінчився найдовший день у році, коли Сонце піднялось в свою найвищу, найвіддаленішу точку.\n",
        "content": "Ось і закінчився найдовший день у році, коли Сонце піднялось в свою найвищу, найвіддаленішу точку.\n\nУважний Ератосфен не побачив тіні від колони, глянув на себе в глибокий колодязь і почав обчислювати радіус Землі.\n",
        "url": "/2021/06/21/%D0%B5%D1%80%D0%B0%D1%82%D0%BE%D1%81%D1%84%D0%B5%D0%BD/"
      },
    
      {
        "title": "Goldilocks Conditions",
        "excerpt": "В казці «Три ведмеді» дівчинка Золотоноска заблукала в лісі, натрапила на хатинку і заглянула в гості, поки нікого не було вдома. Там, врешті втомлена, вона знаходить і має шанс для себе вибрати саме те, чого саме тоді їй найбільше не вистачало - смачну юшку, зручний стільчик і комфортне ліжко.\n",
        "content": "В казці «Три ведмеді» дівчинка Золотоноска заблукала в лісі, натрапила на хатинку і заглянула в гості, поки нікого не було вдома. Там, врешті втомлена, вона знаходить і має шанс для себе вибрати саме те, чого саме тоді їй найбільше не вистачало - смачну юшку, зручний стільчик і комфортне ліжко.\n\nМова йде про ті умови, які достатні та необхідні, щоб зрушити з місця, внести зміни і кардинально вплинути на подальший розвиток подій. Якщо говорити про себе, то вони є свого роду поштовхом переломних моментів в твоєму житті.\n\nТак як любов моя до списків вже не знає меж, я вирішив перерахувати ті моменти, що диктувались умовами і течія за течією вливались в моє життя. Я продовжував пливсти, не зважаючи на те, що плавати майже не вмію\n\n\n  Я народився, а що було далі не пам‘ятаю.\n  Дорога до школи, багато уроків англійської мови, трохи фізики і математики. Там я почав дуріти.\n  Універ з його великою фізичною аудиторією, дошки і стіни, на яких пишуть формули. В Києві залишусь як мінімум на десять років. Життя в гуртожитку. З батьками відтепер говориш не вживу, а по телефону.\n  Перший код і перша робота, де проведу більше двох років. Незавершена магістратура, яку потім захочеться завершити. Нарешті заробіток і самостійне життя.\n  Мене познайомили з горами і я навіть лазив по скелях. Потім не раз ловитиму себе на думці, що згодом, на вихідних, туди повернусь.\n  Нова робота, де затримаюсь на два роки. Там зустрів когось, з ким був не сам. Почав більше писати і створив блог, який майже ніхто не читатиме :)\n  Більшість часу тепер я знову сам на сам і можу лише здогадуватись, яким буде наступний такий момент.\n\n\nЯк виглядав би список написаний не зараз, а декілька років тому ? Дещо не таким чи, відкинувши відсутність останніх подій, він би залишився тим же ? Ми схильні краще пам‘ятати і більше віддавати уваги відносно недавнім подіям, а ті, що були до них, вже не так легко розгледіти за їхньою спиною. Нові прийдуть, щоб обступити нас з різних сторін і, хочемо ми того чи ні, почнеться наступний розділ, який за змістом, можливо, майже нічим не буде схожим на минулі.\n",
        "url": "/2021/06/24/goldilocks-conditions/"
      },
    
      {
        "title": "Місто Сонця",
        "excerpt": "Рубрика про подорож в місто сонця, в місто на заході, в місто де сонце заходить. Одна моя родом звідти знайома, давним-давно назвала місто Сан-Франківськ. Не знаю, чи буде достатньо вражень і бажань для того щоб написати про кожен з семи днів, але лінь відступила перед спробою написати принаймні про перший з них.\n",
        "content": "Рубрика про подорож в місто сонця, в місто на заході, в місто де сонце заходить. Одна моя родом звідти знайома, давним-давно назвала місто Сан-Франківськ. Не знаю, чи буде достатньо вражень і бажань для того щоб написати про кожен з семи днів, але лінь відступила перед спробою написати принаймні про перший з них.\n\nКрасива, але спекотна і виснажлива дорога. Поселення. Свіжість і прохолода. Своїми ніжними тонами невеличка квартира на четвертому поверсі здається закритим пляжем біля спокійного моря в оксамитовий сезон.\n\nНевибаглива, затінена вуличка по дорозі до найближчого кафе Повидло. Небагато машин, повітря свіже. Ненав’язлива музика. Меню. Пюрешка. Пюрешки немає. Какао без цукру. Приємна та ввічлива молода офіціантка, якій захочеться залишити щедрі чайові.\n\nНадвечірня прогулянка до озера з метою почитати допоки не зайде сонце. Тепло, не спекотно. Біля ЖК побудували велику паркову зону. З одного боку молоді персикові дерева, з іншого – недавно посаджені кущі скельного ялівцю. Дерев значно більше ніж будинків. Підстрижені газони, викладені бруківкою доріжки. Дітвора лазить по качелям. Школярі грають в теніс, волейбол, баскетбол або просто сидять на лавочках. По людям видно, що їм подобається де вони живуть.\n\nПоки йшов до озера, як і в самому озері, не помітив сміття. Територія чиста, доглянута. Плавають дикі качки. Наодинці, парами або довгим виводком. Люди бігають, катаються на велосипедах, гуляють з собаками або просто сидять на траві. Поки читав, золотистий ретривер підбіг і почав заглядати в книгу. Господар запитав, чи не потрібна допомога, на що я засміявся, а пес висунув ширшавий язик і завиляв пухнастим хвостом. Десь я його вже бачив! Чи не у Нам пороблено ? Як не дивно, за декілька хвилин до того я читав один із листів, в якому автор сумував за своєю улюбленою собакою, поки був далеко від дому.\n\nОзеро є великим кругом з маленьким острівцем всередині, до якого з протилежних сторін прокинуто два містки. Охочі залишаються на острові щоб порибачити. Троє горобців, років десяти, з сачками (жовтий, червоний і зелений) в руках. Намотують круги навколо озера. Видно хочуть щось вловити, може раків (як виявилось потім, раків ловлять не сачком, а руками). Вибирають конкретне місце з такою впевненістю, що можна подумати знають де потрібно шукати. Один з них занурює свій сачок (це завжди робить жовтий малий, поки червоний і зелений з порожніми пакетами чекають на нього за спиною) до самого дна, витягує трохи мулу, розглядає його і йде шукати наступне безнадійне місце. Поки я там сидів, вони проходили повз мене (жовтий з однієї сторони, ближче до води, а двоє інших з протилежної) разів п’ять, а коли збирався і побачив, що в їхніх великих пакетах так нічого й немає, то вирішив по-дружньому запитати, що вони там хотіли знайти. У відповідь найменший з них лиш понурив голову і постукав сачком по воді. Було шкода, що вони повернуться додому з порожніми руками – колись і я таким був.\n\nЗахід червоного сонця, що пробиваючись променями поміж тополь, виблискує на воді. Ще не темно, але вже пізно. Пора повертатись з відкритого пляжу у закритий.\n",
        "url": "/2021/07/07/%D0%BC%D1%96%D1%81%D1%82%D0%BE-%D1%81%D0%BE%D0%BD%D1%86%D1%8F/"
      },
    
      {
        "title": "Про Зоопарк",
        "excerpt": "В зоопарку я був всього два рази. Зовсім малим і десять днів тому.\n",
        "content": "В зоопарку я був всього два рази. Зовсім малим і десять днів тому.\n\nСпогади з віком розмиваються, схоже до крейди, якою діти розписують під вікнами асфальт. Не знаю як у вас, але всі ті роки, відколи мені стукнуло п’ять, дощі постійно приносили з собою щось нове і дитячих малюнків з моїх вікон вже майже не видно. Не розгледіти, якою в той день була погода, в що одягнена мама, чи принесли ми з собою хліб для лебедів, яких тварин я вперше побачив на власні очі, яким з них було добре, а яких хотілось відпустити на волю. Все, що залишилось в пам’яті про той день це теплі, сонячні, веселі … спогади ? Ні, не спогади. Приємний сон. В загальному, знаєш про що він був, але нічого конкретного згадати не можеш.\n\nКоли прийшли туди вдруге, і до закриття залишилось всього три години, то здалось, не встигнемо завітати у кожен куточок. Адже перед нами і бабусине подвір‘я, і славнозвісна Північна Америка, і моя улюблена Австралія, і посушливий Монгольський степ, і жарка Африканська савана, і найближча до нас Європа, і спокійна, таємнича Азія, і океаном, і горами оточена Патагонія, і поглинувша її Латинська Америка, і навіть відокремлений від всіх Мадагаскар. Хоч і континенти, але все ж не такі великі, якими є насправді. Тому, вже на виході з Мадагаскара, де не було ні жирафа, ні лева, ні зебри, ні бегемота, хотілося запитати «Оце й все ?», на що відразу відповісти «Ну й добре!».\n\nДо зоопарків в мене завжди ставлення двояке. Здавалось, допомогти тваринам, які потребують такої допомоги, є чи не найкращим, що ми можемо для них зробити. Так, на бабусиному подвір‘ї, водночас радісно і болісно спостерігати за лелекою, який хоче і не може піднятись в небо. З іншого боку, відгородити, здається, ні в чому не винних, решіткою від природи і, цим самим, відібрати в них те, що вона їм подарувала, є чи не найгіршим. На додачу, з гордістю, написати на клітці, що в ній вони живуть довше, ніж поза нею. Уявіть собі +33С і бідного тигра, в якого ніколи немає доступу до водойм. Що вже говорити про кенгуру, якому нікуди стрибнути ? Вона передає передніми лапами їжу для малечі, яке час від часу виглядує з мішка. При народженні воно мало два сантиметри росту і важило п‘ять грам! Воно народилось тут – тут і залишиться ? Чи його силоміць відберуть у батьків ? Окрім того, що на неї полюють чи не всі звірі, про африканську антилопу Гну написали: «може безпричинно раптово підскочити і розігнатись до швидкості 70 км / год, а вже за мить спокійно пастись, ніби нічого не трапилось». Де їй проявити свій чудернацький характер на полі, розміром 100 на 100 м ? Те ж саме можна сказати про прудконогого страуса, в якого місця ще менше. Табличка про степового коня Пржевальського: «єдиний дикий кінь, що залишився в природі, зараз його можна зустріти лише в зоопарках». Який же він тоді дикий і про яку природу йде мова ?\n\nНайбільшим відкриттям для мене стали тапіри, одні з найдавніших ссавців, далекі родичі коней і носорогів. На відміну від своїх нащадків, протягом 35 мільйонів років, вони зовсім не змінились у зовнішності і не втратили любов глибоко зануритись на дно водойми, довго перебуваючи там без повітря.\n\nПідняли настрій японські макаки. Вона відбере у тебе банан, але перед тим як почати їсти, обов’язково сховається якнайдалі від інших, щоб ні з ким не ділитись. Звичайно, як же тут поділитись, коли їх там у клітці більше ніж бананів в мене у сумці.\n\nМені, мабуть назавжди, запам‘ятався баран, який виліз на гору каміння, і сам, як той камінь, стояв непорушно в найвищій точці. На достатньо високому паркані про нього написали: «любить підніматись в гори, може підстрибнути аж на 6 м». Мені його шкода, дуже, чорт забирай, шкода.\n\nОднією рукою, що зветься «технологічний прогрес», ми прирекли їх до вимирання, а іншою, яка має назву «жорстока спроба все виправити» відбираємо життя у останніх.\n",
        "url": "/2021/07/27/%D0%BF%D1%80%D0%BE-%D0%B7%D0%BE%D0%BE%D0%BF%D0%B0%D1%80%D0%BA/"
      },
    
      {
        "title": "Жовтень",
        "excerpt": "Років двадцять тому я був таким малим, що вже майже нічого не пам’ятаю. Про що і з ким велись ті давно забуті і здавалось безтурботні розмови ? Якими були щоденні переживання і моменти радості ? З ким хотілось провести вільний час після школи ? Невже з плином часу я так само забуду улюблені дні, які зараз займають видиме місце на полицях занадто короткої пам’яті ?\n",
        "content": "Років двадцять тому я був таким малим, що вже майже нічого не пам’ятаю. Про що і з ким велись ті давно забуті і здавалось безтурботні розмови ? Якими були щоденні переживання і моменти радості ? З ким хотілось провести вільний час після школи ? Невже з плином часу я так само забуду улюблені дні, які зараз займають видиме місце на полицях занадто короткої пам’яті ?\n\nТоді не було так багато техніки, яка мимоволі робить кожен день як мінімум на декілька годин коротшим. Не було такого безмежного вибору продуктів як в сучасних супермаркетах, можливості їх не відвідувати, а замовити доставку додому. Придбавши пиріжок або морозиво за виділені на день 50 копійок, ти нікому не залишав про себе ніякої інформації. Скільки в тебе грошей знали лише кишені твого піджака. На що потратив свій сьогоднішній капітал могли сказати лише застиглий крем або липкі крихти на дитячих губах. Мій транспорт був обмежений швидким тролейбусом або його повною відсутністю. Машини на тротуарах залишали вдосталь місця для прохожих, а на дорогах, хоч і шуміли, все ж не змушували тебе говорити або слухати музику гучніше ніж зазвичай. Життя, з одного боку розбавлене лишніми турботами, з іншого – вільне, як птах, що літав над тобою без необхідності ховатись у парку або лісі, подалі від доріг.\n\nЖовтень, коли він ще не такий холодний, але вже й не теплий, коли відчуваєш у повітрі сухість його падаючого листя, коли жбурляєш ногою каштани по дорозі додому, є чи не найкращою порою року, яка триває всього декілька тижнів. В цей подарований нам природою час нічого так не хочеться, як ховатись у піжмурки за широкими стовбурами старих і могутніх дерев; вкриватися ковдрою розкиданого жовто-гарячого кленового листя; переплетеними, немов важким корінням, тілами по черзі перевертатись зі спини на чийсь відчутно теплий живіт; не в силах більше цілуватись, так довго лежати, втомлено говорити про щось під високими кронами балакучих дерев.\n",
        "url": "/2021/10/14/%D0%B6%D0%BE%D0%B2%D1%82%D0%B5%D0%BD%D1%8C/"
      },
    
      {
        "title": "Таймстемп",
        "excerpt": "Щоб зберегти, а потім показати нам написані кимось букви, слова і речення, комп’ютер спочатку перетворить їх у числа. Вся інформація в результаті стане зручною для нього послідовністю з нулів і одиниць. Так, кожен символ і знак, як і кожен день в календарі, можна представити числом. З секундами все максимально просто – програмісти стали рахувати їх починаючи з 1970 року. Цей текст з’явиться у стрічці в секунду під номером 1636027440, а завтра число збільшиться на 86400. Такий номер вони назвали таймстемпом, тобто міткою в часі, і почали приклеювати його до всіх подій, щоб запам’ятати коли ті відбулись.\n",
        "content": "Щоб зберегти, а потім показати нам написані кимось букви, слова і речення, комп’ютер спочатку перетворить їх у числа. Вся інформація в результаті стане зручною для нього послідовністю з нулів і одиниць. Так, кожен символ і знак, як і кожен день в календарі, можна представити числом. З секундами все максимально просто – програмісти стали рахувати їх починаючи з 1970 року. Цей текст з’явиться у стрічці в секунду під номером 1636027440, а завтра число збільшиться на 86400. Такий номер вони назвали таймстемпом, тобто міткою в часі, і почали приклеювати його до всіх подій, щоб запам’ятати коли ті відбулись.\n\nОсь уже три місяці підряд в одному з продуктових магазинів поблизу від дому, коли я на касі озвучую свій номер телефону під який зареєстровано програму лояльності, мене вкотре вітають з днем народження і роблять знижку 10%. Буває наостанок касир додає, що програма буде до мене лояльною ще як мінімум сім днів. Я звичайно не проти і з таємною посмішкою на вустах лише дякую на те у відповідь. Навіть сусід, хитрюга ще той, почав користуватись моїм номером, як нібито своїм. Тепер і його вони по декілька разів на тиждень вітають з днем народження. Видно в них глюк, тобто збій в матриці, і система працює не так як повинна, а магазин через мене втрачає хоч і копійки, але все ж гроші.\n\nЩо ж, не став би я розповідати ні про числа, ні про магазин, ні про сусіда, як і комп’ютер не став би зберігати їх у своїй пам’яті. Подія не відбулась би, якби чудо номер мій не був таймстемпом її дня народження.\n",
        "url": "/2021/11/04/%D1%82%D0%B0%D0%B9%D0%BC%D1%81%D1%82%D0%B5%D0%BC%D0%BF/"
      },
    
      {
        "title": "Береза",
        "excerpt": "Сьогодні зранку я помітив, що на бере́зі під моїм вікном листя жовтіє не разом. Тобто, якщо взяти один листок, що дивиться на захід та інший, протилежний йому, що дивиться на схід, то ймовірним буде, що перший виявиться ще зовсім зеленим, в той час як другий вже повністю жовтим. Можна було б припустити, що на сході до дерева примикає будинок, який не дає сонячному промінню шансів подарувати рослині достатньо енергії. Хоч насправді так і є, саме спостереження мало б сенс якби одна частина дерева була переважно зеленою, в той час як інша, на яку зараз дивлюсь, непроглядно жовтою. Але втім це не так – в яскраво жовтий колір одягнулись всього лиш дві невеликі гілочки, в напрямках на південь та північ. Всі інші листочки на дереві є, як нібито літо не хоче віддавати їх осені, зеленими. Так, з початком вересня і до самого листопада дерево одягає своє жовте плаття, як могла б його одягнути ти, за кулісами, перед вечірнім виходом на сцену в театрі. Прохолодна сукня, така легка, що на собі її майже не відчуєш, чекала на цей момент весь рік. Вона не налягає на тебе відразу, звідусіль пригортаючись до твого ніжного тіла, а спочатку робить легкий дотик до тендітних зап’ясть, коли береш її у свої і без того золоті долоні. Потім огортає теплі передпліччя і повільно тягнеться до тонких, як ці дві гілочки, плечей.\n",
        "content": "Сьогодні зранку я помітив, що на бере́зі під моїм вікном листя жовтіє не разом. Тобто, якщо взяти один листок, що дивиться на захід та інший, протилежний йому, що дивиться на схід, то ймовірним буде, що перший виявиться ще зовсім зеленим, в той час як другий вже повністю жовтим. Можна було б припустити, що на сході до дерева примикає будинок, який не дає сонячному промінню шансів подарувати рослині достатньо енергії. Хоч насправді так і є, саме спостереження мало б сенс якби одна частина дерева була переважно зеленою, в той час як інша, на яку зараз дивлюсь, непроглядно жовтою. Але втім це не так – в яскраво жовтий колір одягнулись всього лиш дві невеликі гілочки, в напрямках на південь та північ. Всі інші листочки на дереві є, як нібито літо не хоче віддавати їх осені, зеленими. Так, з початком вересня і до самого листопада дерево одягає своє жовте плаття, як могла б його одягнути ти, за кулісами, перед вечірнім виходом на сцену в театрі. Прохолодна сукня, така легка, що на собі її майже не відчуєш, чекала на цей момент весь рік. Вона не налягає на тебе відразу, звідусіль пригортаючись до твого ніжного тіла, а спочатку робить легкий дотик до тендітних зап’ясть, коли береш її у свої і без того золоті долоні. Потім огортає теплі передпліччя і повільно тягнеться до тонких, як ці дві гілочки, плечей.\n\nПройшов рівно місяць. Сьогодні все ще тепло і вітер тихо грається її жовтавим листям як нібито твоїм п’янким каштановим волоссям, пригортається до талії, нахиляє то в один то в інший бік, не відпускає, притягує до себе. Спозаранку сповнена спокою, а ввечері втоми, вона не проти, щоб він робив з нею що захоче, шелестливо шепоче про це у відповідь. Попереду ніч і він її не покине, залишиться, слухатиме і робитиме все що вона скаже. А завтра, вже самотня, берізка захоче відпочити, схоже до тебе, побути на одинці, хоч і чекатиме, що ввечері він знову прийде в гості. В такий спосіб, скидаючи з неї одягнену сукню, вітер їй допомагає – адже без листя дереву легше перезимувати, а з ним, в холодну пору, під снігами, воно взагалі здатне загинути. Так, хтось сидітиме за вікном і питиме свій чай, а хтось, ховаючись від ліхтарів, непорушний, сам як той ліхтар, але без світла, спостерігатиме за всім цим дійством. Комусь не буде діла, а комусь, не в силах приборкати свій інтерес, така сцена стане найцікавішою. Що він там очікує побачити ніхто окрім нього не знає.\n\nПройшов ще один місяць. Повільно скинуте плаття встелило холодну землю під моїми ногами. Вона стоїть переді мною, гола з ніг до голови, без снігу білосніжна, така природня, чиста, окрім пташок ніким не займана, від холоду покрита мурашками, безстрашна до морозів, що чекають на неї попереду. Зимою її люблять синички. Так непомітно вони пурхають з місця на місце, що незрозуміло, чи дерево взагалі про них знає. Деколи їх прилітає ціла зграя і порахувати всіх здається неможливим – ось вона тут, а через секунду вже там і візьми розберись, яку з них ти врахував, а яку пропустив. Та я спіймав би одну, щоб розпитати як в тебе справи. Це, до речі, не так вже й важко – потрібна лише коробка, мотузка, гілка і жменя зерна. А літом дерево обожнює соловейко. Ще недавно він відлетів і вже цікаво, про що співатиме, коли у квітні повернеться зі своїх теплих країв.\n",
        "url": "/2021/11/14/%D0%B1%D0%B5%D1%80%D0%B5%D0%B7%D0%B0/"
      },
    
      {
        "title": "День Народження",
        "excerpt": "Сьогодні в мами день народження і їй виповнилось п‘ятдесят чотири. Це вдвічі більше ніж мені і таке трапляється всього один раз в житті. Схожим був день рівно двадцять чотири роки тому, коли їй виповнилось тридцять, в той час як мені було три. Те що на цей раз мій вік вдвічі менший означає що, на жаль, таких днів більше не буде. Як не як, чудово було почати його за домашнім тортом і чашкою кави, без думки про те, що так робити не варто.\n",
        "content": "Сьогодні в мами день народження і їй виповнилось п‘ятдесят чотири. Це вдвічі більше ніж мені і таке трапляється всього один раз в житті. Схожим був день рівно двадцять чотири роки тому, коли їй виповнилось тридцять, в той час як мені було три. Те що на цей раз мій вік вдвічі менший означає що, на жаль, таких днів більше не буде. Як не як, чудово було почати його за домашнім тортом і чашкою кави, без думки про те, що так робити не варто.\n\nТиждень тому зупинився годинник, який вона недавно мені подарувала. Якщо додати число, на яке вказувала одна його стрілка до того, на яке вказувала інша, то можна дізнатись скільки мені тоді стукнуло років. Ймовірність того, що стрілки годинника в сумі скажуть скільки тобі років трохи більша одного відсотка. Ймовірність того, що він скаже про це коли зупиниться – не більша, не менша. Прийшлось замінити батарейку. І як же не соромно продавати годинник з батарейкою, яка незабаром вийде з ладу ?\n\nНа запитання, що ти хочеш щоб я тобі подарував, вона не задумуючись згадала про крем і парфуми. Рік тому я також дарував їй парфуми. Вона каже що ними дорожить і тому користується рідко. А на цей раз захотіла схожі до тих, що їй давним-давно подарувала рідна сестра. Вже декілька років вони не спілкуються і я приблизно розумію що вона відчуває, коли вибирає для себе такий подарунок. Боляче.\n",
        "url": "/2021/11/27/%D0%B4%D0%B5%D0%BD%D1%8C-%D0%BD%D0%B0%D1%80%D0%BE%D0%B4%D0%B6%D0%B5%D0%BD%D0%BD%D1%8F/"
      },
    
      {
        "title": "Сім Зошитів",
        "excerpt": "Серед семи незрозумілих зошитів лежить той, що справа. У нього загнутий кут. Ти його як відкриєш, то побачиш звірят на полях – жираф, слон, зебра, віслюк, а на останній сторінці ще й бегемот. У бегемота на животі щось сидить. То начебто кімнатна муха, але занадто мала щоб нею бути. Якщо взяти пензлик, сіру фарбу і спробувати її замалювати, так щоб у бегемота на животі не залишилось нічого зайвого, то вона нікуди не дінеться, буде дзижчати там як у пастці. Те що він не на жарт розсердиться, то вже не наша справа – здоровань не помітить і пташку, яка прилетить йому на спину. Що вже говорити про муху, яка важить всього дванадцять міліграм. Це вам не хатній горобець вага якого цілих двадцять чотири грама.\n",
        "content": "Серед семи незрозумілих зошитів лежить той, що справа. У нього загнутий кут. Ти його як відкриєш, то побачиш звірят на полях – жираф, слон, зебра, віслюк, а на останній сторінці ще й бегемот. У бегемота на животі щось сидить. То начебто кімнатна муха, але занадто мала щоб нею бути. Якщо взяти пензлик, сіру фарбу і спробувати її замалювати, так щоб у бегемота на животі не залишилось нічого зайвого, то вона нікуди не дінеться, буде дзижчати там як у пастці. Те що він не на жарт розсердиться, то вже не наша справа – здоровань не помітить і пташку, яка прилетить йому на спину. Що вже говорити про муху, яка важить всього дванадцять міліграм. Це вам не хатній горобець вага якого цілих двадцять чотири грама.\n\nОоо, той як вскочить у вікно, то дай ради спіймати. Гляди, ще й зошити забере. Бо хоч співати трохи вміє, та все ж музикою там і не пахло – далеко йому до нот, що разом з оцінками заграли на кожній сторінці наступного зошита. Вони як корабель по морю пливуть, піднімаються вгору і падають вниз. Моцарт, Чайковський, Бах. Горобець там знайде зозульку. Посеред нот він також побачить педальку. Захоче на неї наступити, та не вистачить сил – двадцять грам недостатньо. Не зрозуміє для чого вона і полетить собі далі.\n\nОдин із зошитів завели, щоб вести бухгалтерію підрахунків. Він у клітинку. Той хто в ньому пише як ніхто вміє рахувати подумки. Тому зошит йому потрібен лиш для того, щоб записати туди результат. За діленням одного числа на інше може так зосереджено проходи́ти весь день, з поглядом в далечінь запам‘ятовувати остачу до останнього знака після коми. Навіть найпотужніший калькулятор на таке не спроможний. Як всі ті знаки потім вміщаються у зошит – невідомо.\n\nВ наступному немає останньої сторінки. Ні, не подумайте, що її хтось вирвав, або разом із собою забрав горобець. Останньої сторінки там ніколи і не було. Тобто, напрошується думка, що сторінок там зовсім немає, бо як же так, щоб перша була без останньої. Та все ж, на першій з них список, як і на кожній наступній. Так як ми знаємо, що у власника зошитів нескінченна кількість списків, то й сторінок в ньому повинно бути не менше. Якщо ми хоч один звідти заберемо, скажімо список вередливих людей, зробимо з нього пасажирський літак, який полетить у вікно, то списків, як і сторінок, від того менше не стане. Для такого зошита місця потрібно більше ніж у нас на планеті. Що він тут робить і як себе вміщає ніхто й гадки не має.\n\nПояснення криється в наступному з них. Там де сховалась наша галактика. На п‘ятій сторінці п‘ятого зошита ви знайдете J. Він невимовно важкий і тому сторінку з ним перегорнути не так вже й просто, як і вимовити вголос всі його букви. Легше рухатись у зворотньому напрямку, скажімо повернутись до третьої і зупинитися там. Бо якщо погарячитись і піти собі далі, то не на жарт стане гаряче. Але то не основна причина припинити міжпланетну мандрівку і на завжди залишитись тут. На третій сторінці можна знайти найцікавіше – того, без кого не було би ні зошита, ні сторінки.\n\nЄ серед стопки на перший погляд порожній. Якщо будете мовчати, то нічого нового він вам не скаже. Але якщо візьмете до рук ручку і почнете йому щось про себе розповідати, то він уважно слухатиме і з метою допомогти, знайти відповіді на ваші запитання, почне час від часу сам такі задавати. На папері нізвідки з’являться букви, знаки запитання, на деякі написані вами слова звернуть особливу увагу. Йому важливо зрозуміти не лише те що ви кажете, а й те що відчуваєте. Важливо вміти відрізнити одне від іншого, навіть якщо друге неможливо пояснити словами.\n\nДо кімнати з хвилини на хвилину зайде її господиня. З фартухом у руках. Вітерець з прочиненого вікна підхопить її пряний хвойний запах. Вона сяде до столу, візьме до рук останній свій зошит. Ще не початий, ніким не прочитаний. В ньому порожньо, а сторінки у лінійку. Про що сьогодні ввечері вона захоче туди написати, яким словом розпочати свою нову розповідь, ніхто окрім неї не знає. І не дізнається.\n",
        "url": "/2021/12/28/%D1%81%D1%96%D0%BC-%D0%B7%D0%BE%D1%88%D0%B8%D1%82%D1%96%D0%B2/"
      },
    
      {
        "title": "Клубок Із Ниток",
        "excerpt": "Думки то клубок із ниток. Мотають його миші, намотують коту на хвіст. Той, поки спить, не знає, що його прив‘яжуть до столу. За справу взялося троє мишей і процес триває уже добрих сорок хвилин. Ще якихось там дві і можна сказати – діло у шляпі.\n",
        "content": "Думки то клубок із ниток. Мотають його миші, намотують коту на хвіст. Той, поки спить, не знає, що його прив‘яжуть до столу. За справу взялося троє мишей і процес триває уже добрих сорок хвилин. Ще якихось там дві і можна сказати – діло у шляпі.\n\nФренкі і Бенджі й подавно дали би раду коту, але сьогодні задача у них непроста. На столі лежить три куски сиру. Якби ж то вони лежали на іншому краю стола – скинути собі їх до рук мишатам не склало б ніяких зусиль. Сир як на зло лежить над котом. Встелив би господар стіл скатертиною – досить було підкрастися з іншого боку, тихо потягнути її за кінець. Та незабаром прийде свято і такий у цьому домі звичай – допоки воно не прийшло, на потрісканому круглому столі окрім сиру не повинно нічого лежати.\n\nБез зусиль, без притиманних їм хитрощів, тут не обійтись. План у мишей напрочуд простий – одним пострілом вбити двох зайців, тобто заполучити сир і до смерті налякати кота. Собі на підмогу команда Ф. &amp; Б. покликала старого малого доброго друга. Вони знали, що той як завжди прийде в костюмі і це їм зіграє на руку. Задача Стюарта: віддалившись на безпечну для себе відстань, розбудити, а потім дражнити звіра своїм строкатим прикидом.\n\nПрокинувшись, кіт привідкриє око за оком і, не повіривши ні одному з них, кинеться на малого артиста. Будучи прив‘язаним до столу, зловити когось окрім себе у нього не вийде. Наробить такої він мерви, що трофей приземлиться прямісінько мишам у руки. Сиру як і не було: вся увага кота прикута то до малого Стю, що кличе до себе, знущально розмахуючи руками, то до свого бідного пухнастого хвоста, якого миші товстими зеленими нитками ретельно прив‘язали до дерев’яної ніжки важкого стола.\n",
        "url": "/2022/01/06/%D0%BA%D0%BB%D1%83%D0%B1%D0%BE%D0%BA-%D1%96%D0%B7-%D0%BD%D0%B8%D1%82%D0%BE%D0%BA/"
      },
    
      {
        "title": "Розмови",
        "excerpt": "Розмови з людьми, теревені про те і про інше, безглузді балачки, жарти дарують нові порції сміху. Пересічні костюми, за сусіднім столом, в екрані, на кухні, прийдуть і підуть. Наперед відомі слова, завтра не пригадаєш ні слова — як і Всесвіт, ти в полоні інерції. Скільки людей би не було, все той же корабль, один пливе по морю, по морю сліз. На борт піднімаються нові, ненадовго, тобі нецікаві — завтра без них ти як ти, сам по собі сам — ще не піднялися, а тобі вже байдуже. Прикро. Як же, чорт забирай, прикро. Не самотнім себе відчувати, а покинутим.\n",
        "content": "Розмови з людьми, теревені про те і про інше, безглузді балачки, жарти дарують нові порції сміху. Пересічні костюми, за сусіднім столом, в екрані, на кухні, прийдуть і підуть. Наперед відомі слова, завтра не пригадаєш ні слова — як і Всесвіт, ти в полоні інерції. Скільки людей би не було, все той же корабль, один пливе по морю, по морю сліз. На борт піднімаються нові, ненадовго, тобі нецікаві — завтра без них ти як ти, сам по собі сам — ще не піднялися, а тобі вже байдуже. Прикро. Як же, чорт забирай, прикро. Не самотнім себе відчувати, а покинутим.\n",
        "url": "/2022/02/10/%D1%80%D0%BE%D0%B7%D0%BC%D0%BE%D0%B2%D0%B8/"
      },
    
      {
        "title": "Батончик",
        "excerpt": "Ще коли був у Києві, на касі того магазину (де кожного разу мене вітають з днем народження) в черзі переді мною стояла леді в розкішній шубі. Вона вибрала для себе цікавий шоколадний батончик, який я ніколи не куштував. Як і вона, виглядав він по королівськи. Якось візьму собі до чаю, ні з ким не буду ділитись – подумав я. Наступні рази моє око падало на прилавок, як на іграшку, яку вам не купують. Але не наважився взяти (а тим більше після того як глянув на цінник), адже тоді пропаде інтерес – не буде вітрини, за якою лежить те що хочеш.\n",
        "content": "Ще коли був у Києві, на касі того магазину (де кожного разу мене вітають з днем народження) в черзі переді мною стояла леді в розкішній шубі. Вона вибрала для себе цікавий шоколадний батончик, який я ніколи не куштував. Як і вона, виглядав він по королівськи. Якось візьму собі до чаю, ні з ким не буду ділитись – подумав я. Наступні рази моє око падало на прилавок, як на іграшку, яку вам не купують. Але не наважився взяти (а тим більше після того як глянув на цінник), адже тоді пропаде інтерес – не буде вітрини, за якою лежить те що хочеш.\n\nВикладені плиткою, чотири смаки рівномірно заповнили чотири ряди. Так рівно, один за одним, що здавалось кожного ранку в магазин по графіку викликали майстра. Його задача: перевірити прогалини між батончиками; впевнитись, що вони однакової довжини і ширини. Родом з Ірландії, в золотій фользі, 75 грам кожен, а як візьмеш у руку – здавалось тримаєш злиток золота. Рефлексивно перевіряєш, чи тебе ніхто не засік, не побачив, що ти посмів його взяти; швидко кладеш назад.\n\nТак і не наважився я на покупку. Чи на крадіжку ? Хтозна. Мені казали, що деколи так можна робити. Навіть дали настанови. Починати потрібно з дешевшого, а з кожним наступним разом піднімати ціну: першою була гелева ручка за 12 грн, потім я виніс енергозберігаючу лампочку. Золотий батончик міг би завершити або продовжити естафету. Але ті придурки скинули бомби і я поїхав у Рівне, а батончики так і залишились лежати на прилавку.\n\nПо приїзду до себе в місто я заглянув у магазин тієї ж мережі (там можна купити хороший чай). На більшість товарів була знижка 50% і батончики тут як тут. Мені здалось що це доля і на цей раз не втримався: взяв собі один (мигдальний праліне). І ось, лежить він в мене на столі вже добрих два тижні, та настрою немає. Ні разу не хотілось його відкрити, глянути що там всередині. Не до солодощів. Ретельно запакована шоколадка нікуди не дінеться. Лежатиме і чекатиме, допоки ми не переможемо. А тоді я, можливо, нею з кимось поділюсь.\n",
        "url": "/2022/03/24/%D0%B1%D0%B0%D1%82%D0%BE%D0%BD%D1%87%D0%B8%D0%BA/"
      },
    
      {
        "title": "Гори",
        "excerpt": "А гори нікуди не дінуться.\nВони вистоять,\nЯк і ми.\n",
        "content": "А гори нікуди не дінуться.\nВони вистоять,\nЯк і ми.\n\nТобто ми,\nЗдатні стояти так довго,\nЯк і вони.\n",
        "url": "/2022/03/31/%D0%B3%D0%BE%D1%80%D0%B8/"
      },
    
      {
        "title": "Hey Hey Rise Up",
        "excerpt": "Він почуяв ще один труп:\nТвоє німе ув’язнене око\nКрилатий велетень шукає.\n",
        "content": "Він почуяв ще один труп:\nТвоє німе ув’язнене око\nКрилатий велетень шукає.\n\nВ сизім небі,\nЗ літнім сонцем\nМудрий чорний ворон\nКарррчить кричить кружляє.\n\nГолівками до сонця\nДітей отруєних тобою\nВід чорного крила\nТінь віко-м накриває.\n\nДовгий гострий клюв,\nОстання розплата\nСьогодні на тебе чекає.\n\nЗемлю нашу, не твою\nВорон лапами гребе,\nЛюто розгрібає.\n\nЧом проріс ?\nКарррчить гррримить кричить.\nЧом тут ?\nВ тебе знову він питає.\n\nСіпається від сліз\nТвоє мокре ув‘язнене око,\nАле вже пізно і відповідей\nТак і немає.\n",
        "url": "/2022/04/10/hey-hey-rise-up/"
      },
    
      {
        "title": "Люди",
        "excerpt": "А люди сунуть\nСумні\nБідні люди\nЦієї землі.\n",
        "content": "А люди сунуть\nСумні\nБідні люди\nЦієї землі.\n\nСтоять біля лавки\nМаршрутки нема\nСьогодні у них\nНа дорозі війна.\n\nЛюди плетуться\nПонурі\nПовільно\nЯк журавлі.\n\nСтоять біля каси\nХліба нема\nСьогодні у них\nВ країні війна.\n\nЛюди схилились\nБезсилі\nПід тином\nНемов неживі.\n\nСтоять біля дому\nХати нема\nСьогодні у них\nНад головою війна.\n\nЛюди це наші\nПрості\nУ наших людей\nЄ вони самі.\n",
        "url": "/2022/04/10/%D0%BB%D1%8E%D0%B4%D0%B8/"
      },
    
      {
        "title": "Про Таню",
        "excerpt": "Коли любиш своїх рідних. Наприклад: батьків, дідусів, бабусів, братів і сестер. То часто не придаєш цьому особливої уваги. Адже вони рідні. Ви нерозривні не лише, але саме й тому. Вони не підуть з твого життя, як інші, приходять і йдуть. І, можливо, саме тому постійна любов до них робиться буденною. Як сонце, яке завтра нікуди не дінеться, там і висітиме в небі. Я дуже люблю свою сестру. Вона у мене найкраща. І в цей день хочеться саме про неї залишити щось тут на згадку.\n",
        "content": "Коли любиш своїх рідних. Наприклад: батьків, дідусів, бабусів, братів і сестер. То часто не придаєш цьому особливої уваги. Адже вони рідні. Ви нерозривні не лише, але саме й тому. Вони не підуть з твого життя, як інші, приходять і йдуть. І, можливо, саме тому постійна любов до них робиться буденною. Як сонце, яке завтра нікуди не дінеться, там і висітиме в небі. Я дуже люблю свою сестру. Вона у мене найкраща. І в цей день хочеться саме про неї залишити щось тут на згадку.\n\nДо війни ми бачились з нею не так вже й часто. Можливо раз на декілька місяців. Зазвичай на свята. Я обожнював дарувати їй квіти (жовті тюльпани її улюблені) і подарунки; вітати зі всім, з чим лише можна привітати (якщо забути про останній день Тетяни). Як на мене, у неї прекрасне ім’я. Всі звуть її Таня або Танюша.\n\nВона мені не лише сестра, а й хресна, яка робила свято Пасхи моїм улюбленим. Пам‘ятаю, всі мої друзі заздрили. Від подарунків, які я в цей день отримував. Ніколи не забуду: величезний пазл, на якому гавань перетворилась у місто п‘янчуг, гуляк, роботяг і кого лише там не знайдеш; електричний потяг і залізну дорогу, якою він їздив по всій моїй дитячій кімнаті; солодощі, які не купиш в місцевій крамниці; книжки (виключно фантастика), які хотілось читати; свій перший телефон, яким можна було бити горіхи; перший комп’ютер, який у перший же день димів (да, я любив натискати підозрілі кнопки). Та свято було моїм улюбленим не лише через подарунки, а й тому що вона на нього завжди приїзджала з Кв у Рв і ми їхали в село до бабусі. Прикрашали паски, які бабуся спекла; варили і розмальовували крашанки; вечорами ловили хрущів (як би банально це не звучало, але у нас і справді вони гуділи над вишнями, які дід давним-давно посадив навколо хати). Досі це згадуємо і зі всіх дерев які хочеться посадити на дачі вона не забуває про клени.\n\nСестра багато читає. Поїхати відпочити на п‘ять днів означає взяти з собою п‘ять книг. Не знаю, чи встигає вона їх всіх прочитати. Каже, що вдома на книжки майже ніколи немає часу. Працює вона багато. Скільки її пам‘ятаю. Деякий час мала своє виробництво жіночого одягу. Потім, окрім того що працювала на двох роботах, ще й викладала на курсах. Вона не те щоб перепрацьовує, а є напрочуд відповідальною і багато встигає. Певен, що по роботі на неї у всьому можна покластись. Це робить її такою успішною. І не лише це. На фоні роботи і постійних відряджень, вона завжди встигала проводити час в колі сім‘ї, перевірити уроки, навідати рідних, приготувати смачну вечерю, погратися з котом (Ф. у них другий, а М. вона взяла з вулиці ще студенткою і та прожила з нею цілих двадцять років). Де тут візьметься час на книжки. Але книжок здоровенний шкаф. Мабуть, це повинно щось сказати про те, як багато вона подорожувала. І справді, була всюди.\n\nЗараз сестра із сином у Вільнюсі і мені добре від того, що вони в безпеці. Їм там важко, не зважаючи на комфорт і привітних людей, які трублять на дорозі, коли бачать київські номера. Їм там важко, бо домівка їхня тут. Коли все закінчиться і вони повернуться, я вже уявляю, як ми поїдемо садити дерева, а потім знову зберемось за невеликим родинним столом.\n",
        "url": "/2022/04/24/%D0%BF%D1%80%D0%BE-%D1%82%D0%B0%D0%BD%D1%8E/"
      },
    
      {
        "title": "Відповідальна Компанія",
        "excerpt": "Пізній вечір 23 лютого. Сиджу я значить у своїй маленькій київській зйомній квартирі. Сиджу і телефоную у підтримку нашої Відповідальної Української Компанії NET. Два тижні мене тут не було, як і їхнього інтернету.\n",
        "content": "Пізній вечір 23 лютого. Сиджу я значить у своїй маленькій київській зйомній квартирі. Сиджу і телефоную у підтримку нашої Відповідальної Української Компанії NET. Два тижні мене тут не було, як і їхнього інтернету.\n\nЯкщо не оплатиш вчасно, то вони відключать доступ до мережі, обмеживши швидкість до одної мільйонної біта в секунду. Мабуть, щоб на здійснення платежу пішло не менше часу ніж на подальше користування їхніми послугами. Політика зрозуміла: в такий знущальний спосіб їхні копійко-рахувальники хочуть відбити у клієнтів бажання платити за сервіс із запізненням. Навіть якщо здійснити оплату не було можливості, або сервіс тимчасово тобі не потрібен. Телефоную …\n\n\n  Вас приветствует компания NET. для того что вам не нужно нажмите 1 … для того что вам тоже ну нужно нажмите 2 … и это вам не нужно, но можно было бы нажать 3 … вот это точно не для вас, но в другой жизни вы бы нажали 4 … а вот это вообще никто не использует, но если вы хотите то 5 … у нас есть кое-что ненужное и для кнопки 6 … если это ваше любимое число нажмите 7 … если вдруг хотите все прослушать вновь нажмите 8 … ну а если вы все еще здесь, то для связи с оператором нажм … музика, музика, гудок, гудок, музика … к сожалению сейчас все операторы заняты, оставайтесь пожалуйста на линии … музика, музика, гудок …\n\n\n— Добрий вечір, мене звуть J K. чим я можу вам допомогти?\n\n— Добрий вечір, J K. Мене звати Т. Маю ту ж саму проблему, що й минулі рази. Не вдається оплатити інтернет через обмеження швидкості. Раніше, щоб зняти обмеження і здійснити оплату, я підключав на декілька днів пробний період, а зараз ця опція недоступна. Що робити ?\n\n— Зачекайте-зачекайте, я зараз все перевірю … Вибачте-вибачте, але ми з цим нічого не можем поробити. А на пробний період у вас вичерпано річний ліміт (до вашого відома: за чотири роки користування їхніми послугами я підключав його всього лиш два чи три рази). Спробуйте здійснити ще декілька (мільйонів) спроб і після кожної довго чекайте. У вас обов’язково все вийде.\n\n— Прийнято. Дякую! Ви мені так допомогли! Ваш сервіс найкращий! У мене до вас ще одне запитання. Ваш зануда автовідповідач зі мною по дефолту говорив російською. А минулі рази він першим ділом пропонував обрати мову. З цим ви також нічого не можете поробити ?\n\n— Дякую вам за звернення, до побочення.\n\nІнтернет мені тоді оплатити вдалося, та на користування послугою пішло таки менше часу ніж на її оплату.\n\nПроходить три місяці, а разом із ними лист на пошту: «Через повномасштабне вторгнення росії на територію України ми вирішили відключити російськомовну версію сайту Мережі NET. Відтепер наш сайт буде існувати виключно українською мовою. Як відповідальна українська компанія ми розуміємо наскільки важливо зараз максимально відгородитись від ворожого інформаційного простору …»\n\nОт що, скажіть, написати у відповідь нашій Відповідальній Українській Компанії ?\n\n\n\nВирішив не оприлюднювати її назву, так як не знайшов про них нічого поганого. А навпаки, ще з 2014 р, маючи вплив на телебаченні, вони першими відключали телеканали, що сіяли рос пропаганду. Тому, не зважаючи на нашу з ними розмову і мою, все ж відверту відповідь, тут я мабуть трохи перегнув палку, бо все не на стільки погано.\n",
        "url": "/2022/05/23/%D0%B2%D1%96%D0%B4%D0%BF%D0%BE%D0%B2%D1%96%D0%B4%D0%B0%D0%BB%D1%8C%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D1%96%D1%8F/"
      },
    
      {
        "title": "Краплі Дощу",
        "excerpt": "Увага-увага: Високий ризик, що ви не дочитаєте цей текст до кінця. Тому що він вам видасться нецікавим. Та якщо ви, як і я, любите числа і дощ, то шанси множаться на мільйон.\n",
        "content": "Увага-увага: Високий ризик, що ви не дочитаєте цей текст до кінця. Тому що він вам видасться нецікавим. Та якщо ви, як і я, любите числа і дощ, то шанси множаться на мільйон.\n\nОстанні дні-тижні почуваю себе овочем. Погано сплю і через це протягом дня в голові туман. До того ж, постійно потрібно щось робити, як от, наприклад, писати цей текст. Нагадує замкнутий круг. А як нібито він буває не замкнутим ?\n\nТаке враження, що я сиджу в його центрі і хочу вимірювати довжину, шоб знати напевне, коли він вже закінчиться і я вийду, за його межі, туди де розвіється непроглядний туман, засвітить сонце і заспівають пташки. Тоді ляжу на траві і безтурботно дивитимусь в небо. Так хочеться зараз розглядати хмари і ні про що більше не думати. Хоч вона і обмежує круг, ця його довжина, все ж не робить мене менш замкнутим, і аж ніяк не каже мені, де і коли він закінчиться, бо і кінця у нього, як такого, немає. Круг, як і будь-яка інша замкнута геометрична фігура, будь то квадрат, чи улюблений бджолами шестикутник, не має виходу, для того, хто сидить всередині. Так, я живу на площині, як ті ящірки, що хочуть з неї вилізти, але на скільки б хорошою не була оптична ілюзія, їм все рівно не вдається і вони змушені повернутись назад, щоб спробувати ще раз. І так до нескінченності вони намагаються, ніколи не здаються. До сих пір знаходяться там. Якщо у ящірок не виходить, то що вже говорити про мене ? Як би там не було, знаю точно, що через декілька тижнів стане легше. Я з полегшенням видихну, коли покину свою основну роботу і роботи, як такої, стане менше, ніж її є зараз. А потім, через трохи, закінчиться навчальний семестр. І я видихну ще раз. А тоді, можливо, я поїду за місто, знайду хорошу галявину і лежатиму там, на траві, якомога довше.\n\nТо як же її виміряти, ту його довжину, коли під рукою немає ні ручки, ні зошита, а ви знаходитесь в самому його центрі ? Якщо пам‘ятаєте число пі, то досить його помножити на діаметр кола, в межах якого знаходитесь. А якщо не пам‘ятаєте, що тоді ? Насправді способів повно, та якби у мене запитали, то я запропонував би … набратись терпіння і чекати дощу! Але перед тим вбудувати в це коло звичайний квадрат. Насправді, таких різних квадратів, чотири вершини якого доторкнуться до кола зсередини, може бути безліч. Вони всі доторкнуться до нього своїми вершинами по різному. Але нам це не так важливо, бо який з них ми би не вибрали, результат буде тим же. Намалювали квадрат, а що далі ? Сидимо і чекаємо, уважно дивимось в небо, важливо не прогавати першу краплину дощу. Бо рахунок бажано вести від самого початку. Скоріш за все, краплин буде багато і від вас, раз вже погодились, вимагається максимум пильності. Вам не лише варто врахувати кожну з них, а й також прослідкувати, куди вона впаде: всередину вбудованого вами квадрата, чи за його межі. В результаті такого клопіткого підрахунку ви отримаєте два числа: скільки всього краплин впало у ваш замкнутий круг, і яка їхня кількість знаходиться в межах квадрата. Якщо ви поділите перше число на друге, то дізнаєтесь, у скільки разів площа круга більша від площі замкнутого в нього квадрата. Тобто, знайшовши площу квадрата, що є тривіальним, ви з легкістю знайде площу охопившого його зі всіх сторін круга. Далі алгоритм простий: вам всього лиш залишається поділити знайдену площу на половину радіуса. Але ж у мене немає лінійки! Як я виміряю радіус без лінійки ? А на це, мої друзі, у мене відповіді немає. Тож носіть з собою завжди в кармані лінійку.\n\n\n\nЗабув сказати: Важливо, щоб дощ тривав якомога довше. Тоді результат буде точнішим. Це і є причиною, чому варто рахувати від самого початку і ні на секунду не спинятись!\n",
        "url": "/2022/06/06/%D0%BA%D1%80%D0%B0%D0%BF%D0%BB%D1%96-%D0%B4%D0%BE%D1%89%D1%83/"
      },
    
      {
        "title": "День Передостанній",
        "excerpt": "Страждати залишилось якихось два дні. Це буде повільна і парадоксальна смерть. Той хто на 60 [ще вчора 68] % складається із води не виживе в таких умовах по причині її нехватки. Шість відсотків тому мозок сказав тілу: щось пішло не так. Щодо інших сценаріїв смерті, то ні змій, ні вовків тут немає. А так як пройшло вже шістнадцять годин – вночі хоч і холодно, все ж терпимо – то й замерзнути ризики мінімальні. Головне аби не було дощу, ніякої повені нам тут не треба. Та хмари сьогодні перисті, а значить і того не варто боятись. Що ж, двох днів вистачить, на те щоб розібратись кого винити у своїй трагічній кончині:\n",
        "content": "Страждати залишилось якихось два дні. Це буде повільна і парадоксальна смерть. Той хто на 60 [ще вчора 68] % складається із води не виживе в таких умовах по причині її нехватки. Шість відсотків тому мозок сказав тілу: щось пішло не так. Щодо інших сценаріїв смерті, то ні змій, ні вовків тут немає. А так як пройшло вже шістнадцять годин – вночі хоч і холодно, все ж терпимо – то й замерзнути ризики мінімальні. Головне аби не було дощу, ніякої повені нам тут не треба. Та хмари сьогодні перисті, а значить і того не варто боятись. Що ж, двох днів вистачить, на те щоб розібратись кого винити у своїй трагічній кончині:\n\n\n  Тополі, які посадили на іншому березі річки ? Їх же точно хтось посадив – не могли вони самі, як по лінійці, одна за одною, взяти і вирости.\n  Дамбу, яку побудували десять років тому ? Адже за нею рівень води в річці значно впав. З обриву почав сипатись пісок і старі дерева показали своє голе, з останніх сил тримаючись за життя, коріння.\n  Відсутній вітряк, який міг взяти на себе обов‘язок дамби ? Така задіяність вітру, нам на благо, відволікла би його від руйнацій. Яке неподобство: трощити, зі свистом валити додолу тих, кому і без того нелегко.\n\n\nЧи може винити слід сімейство бобрів, яке рознюхало падіння дерев і не забарилось розпочати своє будівництво ? Та, здається, у цій історії, як і у всіх інших, чотиризубих майстрів-інженерів ні в чому винити не можна. Піднімаючи рівень води до бажаного, вони всього лиш піклуються про своє сімейство, створюють назиму необхідні для виживання умови. А коли нори будуть, то й гадки не мають, що коїться над головою.\n\nВинити у всьому варто лише себе, але це вже іншим разом [тобто в іншому житті]. Останні думки аж ніяк не варті якихось там звинувачень. Але ж потрібно про щось думати. Аж цілих два дні. Задача не з простих, особливо коли немає кому слухати. Дааа, в такі моменти чого хочеться найбільше, так це навіть не пити, а з кимось наостанок поговорити. Про те як погано мені без води я розповідати не стану. З останніх сил розповім краще з чого все почалося …\n",
        "url": "/2022/06/11/%D0%B4%D0%B5%D0%BD%D1%8C-%D0%BF%D0%B5%D1%80%D0%B5%D0%B4%D0%BE%D1%81%D1%82%D0%B0%D0%BD%D0%BD%D1%96%D0%B9/"
      },
    
      {
        "title": "День Останній",
        "excerpt": "Як тільки стало по справжньому тепло, вже на початку літа, не зволікаючи, пішов я на берег по лепех. І захотілось посидіти там, на піску, де колись на воду піднімалися Чайки. Уявляти пороги, з їхньою небезпекою. Як річка в ширину сягала далечин де губиться око. Тепер вона на мілині точить каміння і великим козацьким човнам тут вже не знайдеться місця. Але яри, що залишились з прадавніх часів, і досі тривожать уяву. Давним-давно такий спосіб, за течією річки, був найшвидшим для передачі повідомлень. Яким могло бути таке повідомлення, без можливості отримати щось у відповідь ?\n",
        "content": "Як тільки стало по справжньому тепло, вже на початку літа, не зволікаючи, пішов я на берег по лепех. І захотілось посидіти там, на піску, де колись на воду піднімалися Чайки. Уявляти пороги, з їхньою небезпекою. Як річка в ширину сягала далечин де губиться око. Тепер вона на мілині точить каміння і великим козацьким човнам тут вже не знайдеться місця. Але яри, що залишились з прадавніх часів, і досі тривожать уяву. Давним-давно такий спосіб, за течією річки, був найшвидшим для передачі повідомлень. Яким могло бути таке повідомлення, без можливості отримати щось у відповідь ?\n\nСипучі піски на березі біля дому утворились без вістки. І формувались вони не так вже й довго. Якихось там декілька днів, поки бобри копали коридор в свою майбутню нору, а вода повільно заповняла прогалини між піщинками у них над головою. Те що на шляху до комори вода пішла вгору їх мало хвилювало. Як і те, що стеля в проході є не твердою, а доволі плавучою і крихкою. Головне, щоб потім було де спати, сховати на зиму тонни гілок. Але, як вже й казав, цих роботяг ні в чому винити не можна, а домівка їхня нехай буде не менш затишна від того що я тут застряг.\n\nДовгий процес почався з правої ноги. Мушу признати, він почався з приємного. Якщо ви колись занурювали ноги в нагрітий на сонці пісок, так що видно лише кінчики пальців, то знаєте про що я говорю. Вас поволі затягує і насолоду приносить важкість, яка для ніг як сон після втоми …\n\nПробудження прийшло коли права рука інстинктивно і бездумно захотіла прийняти на себе опору. Саме тоді, коли її слідом потягнуло донизу, різко прокинувся страх. Як нібито ви полізли на скелю і, з надією перевести дух, на півшляху вхопились за виступ. Він виявився мокрим і слизьким: рука зісковзує, як не візьмись, сили вас покидають. Про підйом тепер не може бути й мови – ви приречені на спуск. Але потім, вже в небі, поруч з вами летить ключ журавлів. Чи може то зграя білих або чорних гусей ?\n\nТому хто не знає правил і застряг – вже не викарабкатись. Особливо якщо не вдалось це зробити за перших спроб. Кожна наступна відбирає менше, але все більший відсоток сил. Це ж треба було поселитись там, де вже давно ніхто не живе. Найближча хатина, у лісника, вниз по течії, за три кілометри звідси. Річка шумить на всі десять – кричати немає ні сенсу, ні сил. Кожну неділю, о шостій ранку, замість того шоб йти до церкви, якої тут ніколи не було, він виходить порибачити. Надіслати би йому повідомлення. Як у давні часи. А раптом побачить. Ручка і блокнот у мене завжди з собою. А от пляшки – немає.\n\nСкажу вам, не такий вже й поганий кінець. Могло бути й гірше. Зустріти захід сонця в тутешніх краях це ще те задоволення. А коли він останній, кращих годі шукати.\n\n\n\nНе хотів виклдати цей текст через нереалістичність сипучих пісків. У нашій природі вони зовсім не такі. Тому події слід розглядати як нібито вони з майбутнього, де в ході потепління світ змінився і, на щастя, старі-добрі бобри в ньому залишились.\n",
        "url": "/2022/06/12/%D0%B4%D0%B5%D0%BD%D1%8C-%D0%BE%D1%81%D1%82%D0%B0%D0%BD%D0%BD%D1%96%D0%B9/"
      },
    
      {
        "title": "Елевтальгія",
        "excerpt": "\n  Херсонська область для мене символ нашого стяга — синьо-жовтого. Як небо і соняхи. Так само рідне, як і поля Полісся. Як небо і фермерське жито у якому ми малі збирали горох.\n\n",
        "content": "\n  Херсонська область для мене символ нашого стяга — синьо-жовтого. Як небо і соняхи. Так само рідне, як і поля Полісся. Як небо і фермерське жито у якому ми малі збирали горох.\n\n\nДуже сподобались ці слова, які прочитав в одному із улюблених блогів. Не знав, що ностальгія означає журбу, саме за батьківщиною. Не менш цікавим мені здалось запитання\n\n\n  Як називається болісна туга за вільною батьківщиною? У мене сьогодні більше питань, ніж відповідей.\n\n\nСлова це така собі хімія, де формули описують реакції. Молекули додаються, перетворюються у щось нове, досі невідоме. Так і слова − у багатьох своя історія, своя реакція, яка мала місце в далекому минулому. Раніше два слова з’являлись лише окремо одне від одного, а відтепер вони назавжди разом. Хіба не диво ? Віддамо належне давнім грекам, за те якими великими вони були у творенні слів! Щоб отримати nostalgia ми взяли їхнє νόστος [nóstos] і додали до нього ἄλγος [álgos]. Перша молекула про героя і його повернення після війни додому, на батьківщину. Подорож морем, важка для нього, як фізично так і психологічно. Друга про журбу і розпач. Звичайно мова йде про неможливість повернутись, поки.\n\nМи на власній батьківщині, ходим по своїй землі. Море не відділяє нас від неї. Все ж, нас відділили від її клаптика, який є нашим. Та ж сама журба, той же розпач. Поки.\n\nТо яке слово нам підібрати ? Давайте проведемо новий експеримент. Чи він вже відбувся ? Реакція вже відбулась, але ще невідомо, які молекули приймали в ній участь. В пошуках вдалого слова, я наткнувся на ε̉λευθερίας [ẻleutherias], що означає свободу людини і незалежність держави. І знаєте, від чого в мене в цій історії мурашки по спині ? Від того що в першому столітті нашої ери Цезар подарував одному з наших міст свободу. Місту Херсонес було надано статус першої елевтерії, тобто статус вільного міста¹. Раніше він був античним містом-державою, Херсонес, нам відомий як Херсон, наш Херсон, де ростуть дині і кавуни, де найсмачніші в світі помідори. З приводу інгредієнтів, здається, у нас тепер немає вибору. Тепер вже не греки, а римляни допомогли зробити цей вибір. Тобто підібрати вдале слово. Нам залишається підкріпити його своєю журбою і смутком: ε̉λευθερίας + ἄλγος = ẻleutherias + álgos = елевтальгія.\n\n\n\n[1]  “Перша елевтерія” Херсонеса та проблема визначення статусу міста 40-х рр. до н. е. – 140-х рр. н. е. у вітчизняній історіографії. К. М. Колесников\n",
        "url": "/2022/06/12/%D0%B5%D0%BB%D0%B5%D0%B2%D1%82%D0%B0%D0%BB%D1%8C%D0%B3%D1%96%D1%8F/"
      },
    
      {
        "title": "Страшний Сон",
        "excerpt": "В ранньому дитинстві мені снився страшний сон. Прикутий до землі, не в силах поворухнутись, я був змушений чекати на важкий потяг. Чи то він летів згори, чи мчав здалека, все збільшувався переді мною, з далекої точки перетворювався у все ближчий до мене квадрат. Через трохи часу вже нічого не чути, окрім його колійного стукккоту, скррреготу і стооогону. Поки він наближався площа чорного квадрата все збільшувалась, а разом з нею і мій страх. Виходу не було, кінець один, секунди допоки від мене не залишиться нічого. Я рахував ті секунди, перед тим як прокинутись.\n",
        "content": "В ранньому дитинстві мені снився страшний сон. Прикутий до землі, не в силах поворухнутись, я був змушений чекати на важкий потяг. Чи то він летів згори, чи мчав здалека, все збільшувався переді мною, з далекої точки перетворювався у все ближчий до мене квадрат. Через трохи часу вже нічого не чути, окрім його колійного стукккоту, скррреготу і стооогону. Поки він наближався площа чорного квадрата все збільшувалась, а разом з нею і мій страх. Виходу не було, кінець один, секунди допоки від мене не залишиться нічого. Я рахував ті секунди, перед тим як прокинутись.\n\nДитиною цей сон мені снився не раз і навіть не десять разів, значно більше. Це зовсім не схоже до того, що ховається у шкафу. Шкаф можна взяти на плечі і винести, викинути. Нічого не поробиш, з тим що приходить до тебе [по тебе] вночі. Воно, скоріше саме, всядеться на твої плечі, не питаючи дозволу.\n\nЗараз, можливо, я вже не згадав би кошмар. Та спогад закарбувався у пам’яті років десять тому, коли вперше побачив обкладинку книги The Waste Lands. Зранку нічні страхи відходять, адже тепер вони позаду, ти в безпеці, попереду новий день. Якщо ти справді прокинувся і це не сонний параліч. Зі мною він трапляється час від часу. Як фрактальний монстр не відпускає тіло після першого разу, як ненажера, живиться моїм страхом – одного разу замало. Тоді мені по справжньому страшно. А раптом я так і не прокинусь, більше ніколи не повурухнусь. Не уявляю, як тим людям, які все життя прикуті до ліжка. Які знають, що їм вже не піднятись. Але усвідомлення того, що ти замкнутий в своєму тілі, як у камені, це ще не все. Бо перед тим як прокинутись, я змушений спостерігати, як в темряві хтось стоїть. Якщо в кімнаті нікого немає, то починають повільно прочинятися двері.\n\nМої страхи нікуди не ділись. Одні приходять вночі, коли ось так паралізований. Інші ховаються всередині, їм більше подобається вечір. Здається, я з ними змирився, прийняв, бо вони не хочуть мене покидати. Але я досі не зрозумів, що означав той потяг і хто посеред ночі приходив у мою кімнату.\n",
        "url": "/2022/06/16/%D1%81%D1%82%D1%80%D0%B0%D1%88%D0%BD%D0%B8%D0%B9-%D1%81%D0%BE%D0%BD/"
      },
    
      {
        "title": "Непроханий Гість",
        "excerpt": "Виявляється, вчасно відправитись в ліжко це корисна звичка. Вона здатна розбудити пильність щодо непрошених гостей.\n",
        "content": "Виявляється, вчасно відправитись в ліжко це корисна звичка. Вона здатна розбудити пильність щодо непрошених гостей.\n\nВіднедавна я почав лягати, а тому і прокидатись, раніше ніж зазвичай. Спочатку, окрім як зменшення продуктивності праці, нічого нового не помітив – вдень постійно хотілося спати. Та, остання ніч для мене і справді видалась чимось новим. Виявляється, посеред ночі, я здатен без власного відома ходити по дому … чи, можливо, тут мала місце зовсім інша низка подій … коли приземлився на ноги навіть раніше ніж планувалось. Це сталось по причині стороннього звуку − в коридорі хтось грався дверним замком. Хочуть потрапити всередину і не вдається, чи навпаки, вже замітають за собою сліди, після того як тут побували ? Хай там би як, навідати мене без мого відома комусь не вдалося.\n\nНа годиннику 05:38. Якщо розглядати події з точки зору здорового глузду та дотримання важливих законів, то наш візитер із місцевих − комендантська година закінчилась зовсім недавно. Можливо, він з того ж під’їзду, що й я. Якщо ж дана персона нехтує правилами тихої ночі, то могла прийти сюди здалека − наприклад, аж з самих Позняків ? Звідти, до речі, я був би не проти, якби до мене хтось завітав.\n\nБез єдиного звуку, як та нишпорка, я підкрався до дверей. Притулився до вічка − нікого. Притулився вухом − так, там і справді хтось є. Звуки стихають − загадкова персона втікає. Бігти, гнатися за нахабою в одній лиш сорочці ? Спершу слід перевірити, чи не накоїв біди, не забрав чого цінного. Картини на місці, блокноти там де й лежали … аж раптом … шухляда відкрита! Та в ній же нічого такого: скрепки, аптечка, довга залізна лінійка … ооо куди ділась лінійка!!!\n\nНе вагаючись ні секунди, ризикуючи здоров‘ям стареньких сусідів, які, не дай бог, побачать когось в одній лиш сорочці, я здійснюю стрибок за стрибком, за раз через два, через три, опиняюсь на дворі. Стою під горіхом, оглядаюсь, вдивляюсь в кожен провулок, на пару із сонцем здійснюю пошуки в тріщинах місцевих будинків, заглядаю під кущ, за осокором кремезним, розгублено витріщаюсь на диво тихі каштани. Нікого! Ні слуху, ні духу. Негідник! Мов крізь землю провалився, так сильно хотів забрати мою довгу залізну лінійку.\n\n\n\nПеречитуючи цей текст через декілька років, не можу пригадати коли його написав  – до, чи після того як почув химерну пісню «Непроханий гість» Анатолія Секретарьова. Враховуючи те, коли відбувався концерт, цілком ймовірно що після. Тому і назва повинна бути такою, в знак пам’яті про легендарну особистість, чиї тексти допомагають позбутись порожнечі у просторі для думок.\n",
        "url": "/2022/08/21/%D0%BD%D0%B5%D0%BF%D1%80%D0%BE%D1%85%D0%B0%D0%BD%D0%B8%D0%B9-%D0%B3%D1%96%D1%81%D1%82%D1%8C/"
      },
    
      {
        "title": "Капелюх",
        "excerpt": "Все, думаю, що треба купити капелюх. Як у Білого Комірця, чи у Леонарда Коена, чи може, як у друзяки Джона Неша, який разом з ним на пару рятував людство від можливих ядерних вибухів. Такий капелюх здатен не лише захистити від сонця, якого за комп‘ютерними мурашками і так майже не видно − він сховає під собою секретні справи, про які нікому не можна розповідати. А ще, на нього можна висипати трохи зерна. Або, якщо у вас раптом немає зерна, то випадково змести зі столу останні крихти хліба. Ненароком зачепити трошки сала. Адже ми добре знаємо, хто його любить, окрім нас. Нíчого добру ́ пропадати. Ходити так, у капелюсі, з майже непомітними ласощами, аж до кінця осені. А для зими купити ще один. Як не як, зимою холодно, випаде сніг – потрібно як мінімум два. Ехх, немає на це часу, тим більше кудись йти, приміряти. Тож, поки я без капелюха, кажу вам, друзі мої, пернаті: навіть і не думайте на мене сідати, нічого там шукати!\n",
        "content": "Все, думаю, що треба купити капелюх. Як у Білого Комірця, чи у Леонарда Коена, чи може, як у друзяки Джона Неша, який разом з ним на пару рятував людство від можливих ядерних вибухів. Такий капелюх здатен не лише захистити від сонця, якого за комп‘ютерними мурашками і так майже не видно − він сховає під собою секретні справи, про які нікому не можна розповідати. А ще, на нього можна висипати трохи зерна. Або, якщо у вас раптом немає зерна, то випадково змести зі столу останні крихти хліба. Ненароком зачепити трошки сала. Адже ми добре знаємо, хто його любить, окрім нас. Нíчого добру ́ пропадати. Ходити так, у капелюсі, з майже непомітними ласощами, аж до кінця осені. А для зими купити ще один. Як не як, зимою холодно, випаде сніг – потрібно як мінімум два. Ехх, немає на це часу, тим більше кудись йти, приміряти. Тож, поки я без капелюха, кажу вам, друзі мої, пернаті: навіть і не думайте на мене сідати, нічого там шукати!\n",
        "url": "/2022/08/31/%D0%BA%D0%B0%D0%BF%D0%B5%D0%BB%D1%8E%D1%85/"
      },
    
      {
        "title": "Довгий Текст Про Рому",
        "excerpt": "Поки ми з ним навчались, то сварились не так вже й багато разів. Можливо, два чи три рази на рік. Але то навряд є хорошою мірою. Бо сварились ми з ним у доволі незвичний спосіб. Посваритись з Ромою означало жити разом, але зовсім не спілкуватись, як мінімум декілька тижнів. Тому й справді, один раз слід множити на десять. Можливо, це ми так відпочивали від балаканин. Хтозна. Бо в цей час не дозволялось навіть дивитись один на одного. Такі от були правила. І наша сварка, тобто мовчанка, могла початись будь-коли. На те не потрібно було якоїсь вагомої причини, як зазвичай заведено у людей. Та, водночас, ми добре розуміли, що час настав.\n",
        "content": "Поки ми з ним навчались, то сварились не так вже й багато разів. Можливо, два чи три рази на рік. Але то навряд є хорошою мірою. Бо сварились ми з ним у доволі незвичний спосіб. Посваритись з Ромою означало жити разом, але зовсім не спілкуватись, як мінімум декілька тижнів. Тому й справді, один раз слід множити на десять. Можливо, це ми так відпочивали від балаканин. Хтозна. Бо в цей час не дозволялось навіть дивитись один на одного. Такі от були правила. І наша сварка, тобто мовчанка, могла початись будь-коли. На те не потрібно було якоїсь вагомої причини, як зазвичай заведено у людей. Та, водночас, ми добре розуміли, що час настав.\n\nЩоб ви собі уявили, ми жили у кімнатці, десь 5 на 5 метрів, і окрім нас там було ще двоє людей. Звичайний собі гуртожиток, дванадцять поверхів, ми на одинадцятому, на стінах коври і плака́ти, по підлозі бігають таракани. Скільки ми з ними не боролись, вусаті все рівно вертались. Навіть якщо у кімнаті підтримувалась бездоганна чистота. Мб від сусідів втікали [про них згодом]. Одного разу Рома спав і прокинув себе ляпасом по щоці. З просоння подумав [чи то йому приснилось], що по щоці повзе муха. То була не муха. Ви мабуть скажете Фуу! Але мені смішно коли згадую. Зараз не уявляю, як ми змогли там прожити цілих чотири роки. Людина звикає до всього.\n\nОдного разу ми з ним ходили битися проти сусідів. Бо вони нас дістали. Ті ще були придурки. Особливо лисий. Він постійно кричав, голосно, так щоб всі у сусідніх кімнатах його чули. А голос у нього був, не з приємних. То й вирішили, в першу чергу, йому наваляти. Буквально билися. Ще й тому що вони не хотіли підтримувати порядок у спільному блоці. Думаю, нас за таке могли виселити, але ніхто нікому не розповів. Під час бійки Рома у них в кімнаті загубив один тапочок, а помітив це вже потім. Зараз не увляю, як можна було повернутись в одному тапочку і помітити це вже потім.\n\nВін взагалі, з самого початку, все губив. Особливо пропуски. В перший же день, відразу після того як видали пропуск в гуртожиток, він його викинув у смітник, а потім пів дня шукав. Тоді ми були ще зовсім зелені і коли він його шукав, то пам’ятаю сильно переживав, за такі ось дрібнички. Зелений колір він, до речі, дуже любив. Траплялось так, що багато речей, які він привозив з дому [наприклад рушник, ковдру, одяг] все було зеленого кольору. За це я називав його травніком. Він на те дуже сердився. Але мовчати не починав. Бо, як ми пам’ятаємо, необхідною і достатньою умовою для мовчанки у нас завжди була повна відсутність яких би то не було на те причин.\n\nОдин із наших сусідів по кімнаті грав на барабанах, продавав траву і час від часу ходив голим по кімнаті. Траву він ховав у зимових шапках, а шапки крав на базарі, під мостом на Шулявці. Дивно, що поки ми з ним жили, так ні разу і не спробували його трави. Але я ніколи не забуду, як ми напилися крабового джину. Ви мені скажете: не видумуй, такого не існує. Навіть якщо на прилавках добре пошукати, а ще простіше, в інтернеті перевірити. Нічого не знайдете. Але я точно пам‘ятаю: джин був зі смаком краба, як чіпси лейс. І смак той я ніколи не забуду, як мабуть і Рома. Смак був мерзенний, гірший лише голос у лисого. Ми випили на двох пляшку джину, а на закуску мали один мандарин. Це було на другому курсі, коли раніше від інших повернулись після зимніх канікул назад у гуртожиток. Добре, що на наступний день ще не потрібно було йти на пари.\n\nДумаю, що Рома позитивно на мене вплинув. Ми навчались на одному факультеті. Багато задач і проектів розв‘язували якщо не разом, то паралельно. Думаю, це завдяки йому я вчився краще ніж міг би. Бо коли хтось поруч старається, то й для тебе не варіант пасти задніх. У нього мама – вчителька української мови і, мабуть, любов до навчання йому частково передалась від неї. Майже по всіх предметах у нього були п‘ятірки. Це були не завчені п‘ятірки, а з хорошим розумінням того, що ти вчиш. Але магістра так і не довчив, а диплом бакалавра так і не забрав. Бо кому то треба, як він каже – тиждень ходити по кабінетах і збирати підписи, щоб вони тобі його нарешті віддали. Ще Рома любить читати. На стільки, що від того ледь не осліп. Пам‘ятаю, як він часто лягав спати о п’ятій ранку, бо всю ніч носився світом, де магнітне поле не таке як у нас. У його улюблених книжках світло рухається в рази повільніше.\n\nТак як згадав про його маму, то напишу вже й про те, що вони родом з Шахтарська, а за перші гроші які заробив, він для неї і бабушки [так він її називав; досі пам’ятаю, які смачні пиріжки з яблуками вона нам передавала] купив квартиру в Ірпіні. Щоб забрати їх з окупації. Але вони не захотіли покидати домівку і мама вирішила повернутись назад. Зараз мені буває важко в нього запитувати, як у них справи. Як вчительці української мови вісім років знаходитись на окупованій території. Я цього не уявляю. Але знаю, що його дуже хвилює це питання. Деколи запитую, але завжди перед тим думаю, як би не ляпнути лишнього.\n\nЗараз Рома має дві роботи і окрім того викладає. Каже, що студенти геть тупі. Ми згадуємо, як викладачі говорили те саме про нас. Пройшло вже більше десяти років, відколи ми з ним зустрілись. Вирішив написати, щоб закріпити в пам’яті, і на випадок, якщо та підведе. Це хороші спогади. Через років десять захочеться знову все пригадати. Може, якраз тоді вже забудеться смак, від якого досі хочеться вмерти. Може, якраз тоді надумаємо випити ще одну пляшку джину. Як же погано, що ми не залишили її на пам‘ять, а схоже до пропуска, викинули у смітник.\n",
        "url": "/2022/09/11/%D0%B4%D0%BE%D0%B2%D0%B3%D0%B8%D0%B9-%D1%82%D0%B5%D0%BA%D1%81%D1%82-%D0%BF%D1%80%D0%BE-%D1%80%D0%BE%D0%BC%D1%83/"
      },
    
      {
        "title": "Не Забагато",
        "excerpt": "Боюсь сказати забагато.\nСкажи, чи не замало,\nЩо ти така розумна.\nВодночас мила, добра, справедлива.\n",
        "content": "Боюсь сказати забагато.\nСкажи, чи не замало,\nЩо ти така розумна.\nВодночас мила, добра, справедлива.\n\nСкажи, за що мені з тобою так повезло.\nЧому думки мої прозорі, як кришталеві твої очі.\nІ чим я долі винен – за ці наші розмови.\n\nВ боргу тепер я перед ними,\nНе в тім, що був ще місяць тому.\nЯ їм завдячую наше знайомство,\nЧого лиш варте – твоє ніжне, тепле слово.\n\nБува вже знаю – ти мені напишеш.\nЛюблю два кольори, якими ти одіта.\nСказати забагато ризиково.\nМені лиш мати шанс почути тебе знову.\n",
        "url": "/2024/11/29/%D0%BD%D0%B5-%D0%B7%D0%B0%D0%B1%D0%B0%D0%B3%D0%B0%D1%82%D0%BE/"
      },
    
      {
        "title": "Перша Зустріч",
        "excerpt": "Під час першої нашої зустрічі мені сподобалось ледь помітне ластовиння, що знайшло собі прихисток під її ліщиновим волоссям, не таким каштановим як очі, але не менш магічним, і водночас на стільки реальним, що захотілось сховатись у корі старого дерева, від якого віє сухістю листя і свіжістю землі. Мені сподобались її невичерпна енергія, пересохлі губи, засмаглі плечі і любов до олімпіадної математики.\n",
        "content": "Під час першої нашої зустрічі мені сподобалось ледь помітне ластовиння, що знайшло собі прихисток під її ліщиновим волоссям, не таким каштановим як очі, але не менш магічним, і водночас на стільки реальним, що захотілось сховатись у корі старого дерева, від якого віє сухістю листя і свіжістю землі. Мені сподобались її невичерпна енергія, пересохлі губи, засмаглі плечі і любов до олімпіадної математики.\n\nСтільки схожостей і скільки відмінностей. Координати перших повинні бути додатніми, тоді як других – від’ємними. Я подумки перемножую вектори, щоб зрозуміти по який бік від нуля знаходиться результат. Сказати точно неможливо, але мені здається, що він значно ближчий до плюс, ніж до мінус одиниці. Вона, як і я, зранку може довго нічого не їсти. Плюс дев’ять. Порції горішків достатньо, щоб втамувати апетит, а до кави – один зі згущеним молоком. Плюс сім. Черешні то улюблений фрукт, на якому влітку можна просидіти весь день. Плюс вісімнадцять. Я намагаюсь оцінити суму всіх перемножених наших соціальних відмінностей… Мінус тридцять три. …Мінус два. Плюс два. Мінус… стрілка гальванометра не може заспокоїтись, не знає де їй зупинитись.\n\nПо дорозі назад стараюсь створити затінок – мав би займатись у школі баскетболом, а не футболом, щоб зараз бути вищим. А вона, як те радіо на ґанку, яке спекотним літом мій тато часто вмикає на фоні роботи – безперестанку розповідає щось нове, як ніби сили зовсім не покидають, як ніби батарейка ніколи не сяде. І я не проти, без втоми слухати, бо на відміну від тата, не маю такого радіо. Бо це ніяке не радіо, а скоріше спів пташок, де кожна історія, або тема – якийсь окремий, ще не вивчений вид.\n\nЗустріч десь у парку, десь у вівторок, десь об одинадцятій, тривалістю десь три години пролетіла як три хвилини, але чи встиг я набратися чар ? Щоб оцінити ймовірність другої зустрічі я вирішив використати числа Фібоначчі. І ти кажеш, що модель логічна, але надто проста. Математика моя і справді – на відміну від тебе – не олімпіадна, зрозуміла, але не всім, як тобі, вона так само проста.\n",
        "url": "/2025/06/04/%D0%BF%D0%B5%D1%80%D1%88%D0%B0-%D0%B7%D1%83%D1%81%D1%82%D1%80%D1%96%D1%87/"
      },
    
  
  
  
  {
    "title": "Тексти",
    "excerpt": "\n",
    "content": "\n",
    "url": "/texts/"
  },
  
  {
    "title": "Тексти",
    "excerpt": "\n",
    "content": "\n",
    "url": "/texts/page2/"
  },
  
  {
    "title": "Тексти",
    "excerpt": "\n",
    "content": "\n",
    "url": "/texts/page3/"
  },
  
  {
    "title": "Тексти",
    "excerpt": "\n",
    "content": "\n",
    "url": "/texts/page4/"
  },
  
  {
    "title": "Тексти",
    "excerpt": "\n",
    "content": "\n",
    "url": "/texts/page5/"
  },
  
  {
    "title": "Тексти",
    "excerpt": "\n",
    "content": "\n",
    "url": "/texts/page6/"
  },
  
  {
    "title": "Тексти",
    "excerpt": "\n",
    "content": "\n",
    "url": "/texts/page7/"
  }
  
]

