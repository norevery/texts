

[
  
  
    
    
      {
        "title": "Мамо",
        "excerpt": "Тут, вдома у батьків, стіни майже завжди про щось говорять.\n",
        "content": "Тут, вдома у батьків, стіни майже завжди про щось говорять.\n\nСаме зараз хтось вчить дитину правильно відміняти слово Мама. І робить він це так голосно, що незрозуміло, хоче цим \nдитині щось сказати, чи мені. Якби й там, звідки я сюди приїхав на декілька днів, стіни вже з самого ранку про \nщось так голосно кричали, то безтурботно заснути, після того як вже прокинувся, як і звинувачувати себе за це потім, \nперетворилось би на першу чашку кави і такі ж невдалі спроби щось написати.\n",
        "url": "/2021/05/03/%D0%BC%D0%B0%D0%BC%D0%BE/"
      },
    
      {
        "title": "Про Погоду",
        "excerpt": "Пройшов рік відколи я б із зацікавленістю подивився на те, що буде через рік. Це був час, який можна описати багатьма \nрізними, як хорошими, так і поганими, словами. Нерідко ми звертаємось до погоди, щоб передати той чи інший наш настрій. \nСьогодні був сонячний або похмурий день, говорить про те, яким він був саме для нас.\n",
        "content": "Пройшов рік відколи я б із зацікавленістю подивився на те, що буде через рік. Це був час, який можна описати багатьма \nрізними, як хорошими, так і поганими, словами. Нерідко ми звертаємось до погоди, щоб передати той чи інший наш настрій. \nСьогодні був сонячний або похмурий день, говорить про те, яким він був саме для нас.\n\nЯ не так люблю сонце, як дощ, скажете ви. Що ж, я його також люблю. Ніщо інше, будучи одним і тим же на звук, не можна \nпочути і відчути на стільки по різному як краплі дощу. Прокинувшись від того, що вони просяться у ваше вікно, ви \nпочуєте зовсім не те, що вони вам скажуть, коли заховаєтесь від них під деревом. Для мене кожен з таких або схожих \nмоментів є чимось неймовірно затишним. За вікном про тебе всі співають зливи почуєте в піснях Валерія Харчишина. \nСлухай дощі замість новин скаже вам Ірина Швайдак.\n\nВодночас, коли слухаєш дощі, то не хочеться сміятись так радісно і голосно, як тоді, коли надворі сонячно. В теплій \nпосмішці друга, скоріш за все, знайдеш веселе сонячне проміння, в той час як, будучи сумним, загубиш декілька крапель \nвласного дощу. Чи є щось спільного між його затишком і навіяним бажанням мовчати, обмінявши посмішку на смуток ?\n\nЛюди плачуть і коли сонце надворі, скажете ви. Що ж, я це також роблю. Часто не таким цікавим є що ти робиш, як що \nхочеш або не хочеш робити з незрозумілих на те причин. Що не кажіть, але в погоді, як і в словах, ви не раз знайдете \nдзеркало прихованого настрою.\n\nА мій рік був теплим сонячним промінням, розкинувся веселкою після холодного дощу, сказав втікати разом з першим громом, \nвечірнім вітерцем він взяв в свої обійми, під руку з ожеледицею сміявся з того як я падав з ніг, в дорогу напросився \nнесподівано поодинокою сніжинкою, зі всіх сторін він огорнув нас в заметіль і, врешті-решт, розтанувши разом з останнім \nснігом, запам’ятався й втік — веселим, світлим, добрим, радісним, сумним.\n",
        "url": "/2021/05/17/%D0%BF%D1%80%D0%BE-%D0%BF%D0%BE%D0%B3%D0%BE%D0%B4%D1%83/"
      },
    
      {
        "title": "Золоті Рибки",
        "excerpt": "Моя подруга не любить золотих рибок. Особливо тих, що в акваріумах. Дитиною їй не раз доводилось чекати на маму і пильно \nспостерігати за тим, чим вони займаються, ховаючись за стінами, куди їх помістили. Тоді і прокинулась ненависть, про яку \nчерез багато років розповіла мені. Ненавиджу їx – голосно і серйозно заявила вона. Тому, захотілось написати не про \nщо інше, як про одну з тих рибок. Не знаю, як вона відноситься до клоунів, про що при першій же нагоді запитаю, але \nнадіюсь, що розділяє з ними не менш теплі відчуття, бо писатиму про рибку-клоуна.\n",
        "content": "Моя подруга не любить золотих рибок. Особливо тих, що в акваріумах. Дитиною їй не раз доводилось чекати на маму і пильно \nспостерігати за тим, чим вони займаються, ховаючись за стінами, куди їх помістили. Тоді і прокинулась ненависть, про яку \nчерез багато років розповіла мені. Ненавиджу їx – голосно і серйозно заявила вона. Тому, захотілось написати не про \nщо інше, як про одну з тих рибок. Не знаю, як вона відноситься до клоунів, про що при першій же нагоді запитаю, але \nнадіюсь, що розділяє з ними не менш теплі відчуття, бо писатиму про рибку-клоуна.\n\nВи ніколи не задумувались, якою цікавою є природа навколо нас і чому вона є саме такою, а не якоюсь іншою ? Чи могла \nвона бути іншою ? На скільки змінилось би все, що ми зараз бачимо, якби мільярди років тому наша планета знаходилась \nвсього на декілька метрів далі від Сонця ? Ми звикли сприймати навколишній світ таким, яким він є, без думки про його \nдовгий шлях із нескінченної кількості випадковостей. Неймовірно, що в результаті маємо ту красу, що перед нами.\n\nРибку-клоуна можна знайти на мілководді солоних і теплих морів Тихого та Індійського океанів – десь поблизу берегів \nАвстралії, Філіппінів, Японії. Як і в мультику Немо, вони люблять проводити час в парах. Далекі подорожі по глибокому \nморю їх не цікавлять, так як з кожним метром вода стає все холоднішою, що унеможливлює перебування на глибокому дні, \nде вона зовсім холодна. Але морське дно їй, все таки, потрібне, бо лише там можна знайти свого улюбленого друга, якщо не \nвраховувати партнера. Таким другом є анемонія — поліп, який майже нікого до себе не підпускає. Лише рибка-клоун має \nзахист від небезпечних ніжок анемоній, що дозволяє їй знаходитись там як у себе вдома. У відповідь на такий притулок, \nде завжди можна втамувати свій голод водорослями та залишками від інших риб, що потрапили в пастку, рибка-клоун \nпіклується про свою домівку. Маючи не більше 10 см росту та будучи напрочуд активною, вона допомагає своїм багатоногим \nдрузям відганяти від себе ворогів, які живляться поліпами, як наприклад рибу-метелика. Ось такий дивний взаємовигідний \nсимбіоз утворився між зовсім різними представниками тваринного світу.\n\nРибка-клоун є гермафродитом – народившись хлопчиком, вона згодом перетвориться у дівчинку. Цікаві правила визначають \nмомент такого перетворення – найбільший з хлопчиків стає дівчинкою лише після того, як група втрачає одну з них. Можна\nприпустити, що такий життєвий цикл робить особин жіночої статі більшими від чоловічої.\n\nБудучи представником нашого роду, мушу сказати, що найбільшою небезпекою для рибок-клоунів є ми – люди, які \nзмушують їх проводити решту свого життя в замкнутих зі всіх сторін “природніх” умовах. І не варто думати, що у всіх \nрибок коротка пам’ять, бо це не так.\n",
        "url": "/2021/05/24/%D0%B7%D0%BE%D0%BB%D0%BE%D1%82%D1%96-%D1%80%D0%B8%D0%B1%D0%BA%D0%B8/"
      },
    
      {
        "title": "Геометрія Бджолиних Сот",
        "excerpt": "Відносно недавно цікавився бджолами, тому захотілось написати саме про них. Не сказавши нічого нового, я напишу не \nбільше, ніж вже було сказано. Тим не менш, слова, які розповідатимуть все ті ж давно відомі факти, привернуть до них \nвашу увагу. На відміну від картин, на яких слід шукати запитання, вони не вимагатимуть пошуку, а відразу запропонують \nвже давно знайдені відповіді.\n",
        "content": "Відносно недавно цікавився бджолами, тому захотілось написати саме про них. Не сказавши нічого нового, я напишу не \nбільше, ніж вже було сказано. Тим не менш, слова, які розповідатимуть все ті ж давно відомі факти, привернуть до них \nвашу увагу. На відміну від картин, на яких слід шукати запитання, вони не вимагатимуть пошуку, а відразу запропонують \nвже давно знайдені відповіді.\n\nПочнемо з того, що в одному вулику проживає одна і лише одна бджола-королева, близько 60,000 роботяг і декілька сотень \nтрутнів. «Заклопотана, як бджілка» – можна почути про когось, хто весь день безперестанку трудиться. Звісно, мова не \nпро трутнів, які майже нічого не роблять, а про роботяг – які, в залежності від своїх обов‘язків, можуть розвідувати \nтериторію для пошуку нових квітів, збирати з них пилок та нектар в прикріплену до ніжок торбинку, виробляти з нього мед,\nабо ж вибудовувати домівку, щоб захистити себе від холоду взимку. Одна така бджола живе всього декілька тижнів, а за\nсвоє життя встигає пролетіти сотні км, щоб принести до вулика не більше одного гр (1/12 чайної ложечки) меду.\n\nАле, шоб розгледіти не лише невтомну працьовитість, а й притаманну їм майстерність, слід заглянути в королівство \nзсередини. Воно складається з двох щільно приклеєних один до одного ярусів. Кожен з них розбитий на комірки, стільники, \nабо ж просто кімнати, де бджоли живуть і куди складають свій мед. Кожна така кімната має по дев‘ять стін. Шість з них \nвідділяють її від сусідніх шести в тому ж ярусі, а решта, утворюючи тригранний кут – від сусідніх трьох у ярусі, що в \nтакий спосіб приклеєний навпроти. Таким чином, у кожної бджоли є по дев‘ять сусідок. Пліч-о-пліч вони зводять комірки \nодна за одною, роблять їх однаковими за розмірами та формою, знають під яким кутом, якої ширини і довжини побудувати \nкожну стінку стільника.\n\nЩоб хоч трохи зрозуміти дивовижний результат їхньої клопіткої роботи і чому комірки є такими ідеально симетричними, \nуявіть собі день, коли бджоли надумали будувати своє королівство. Теплим літнім вечором ви прокрались в сад, аби \nпідслухати одну з їхніх розмов:\n\n— Було б непогано пережити зиму! – заявила бджола-оптимістка.\n\n— Тоді стінки наших кімнат повинні примикати одна до одної, не залишаючи місця, куди міг би проникнути холод, – \nтримаючи одну лапку за спиною, висунула свою гіпотезу бджола-фізик.\n\n— Чудово. Так не лише матеріал, а й час зекономимо, бо кожна з нас не лише собі, а й сусідам стіни будуватиме, – \nприкинула витрати бджола-фінансистка.\n\n— Такого зможем досягти лише якщо ліпити будем з правильних трикутників, квадратів або шестикутників, де оптимальним \nваріантом є останній, – так згасаючe тихо пробубніла собі під ніс бджола-математик, що залишилось незрозумілим, яку з трьох фігур \nслід обрати.\n\nПрокинувшись наступного дня, вони вирішили зупинитись на трикутниках і почали трудитись, щоб побудувати 100 кімнат. \nНазбирали достатньо воску, трохи втомились і вирішили перепочити. Перед тим як знову приступити до робити, бджоли порахували\nплощу однієї трикутної кімнати і задумались: з того ж воску вийде побудувати 114 таких же за площею квадратних, або 122\nшестикутних кімнат. З бажанням потім принести в них чимпобільше меду, вони почали будувати свої шестигранні стільники.\nА коли зрозуміли, що саме такі, найближчі за формою до кола (на відміну від трикутників і квадратів, з їх гострими і \nпрямими кутами) кімнати будуть для них максимально комфортними, то сильно обрадувались.\n\nМи, або принаймні деякі з нас – розумні, бо за останні декілька тисяч років зрозуміли, що комірки саме такої форми для \nбджіл є оптимальними. Вони, натомість, знали про це вже десятки мільйонів років. Природний інстинкт робить наш світ \nзагадковим, викидує логічне за межі зрозумілого. Коли навколо нас так багато цікавого, мене радує, що ми здатні \nзрозуміти на скільки цікавим воно є.\n\n\n\nГоворячи про нас, в першу чергу маю на увазі Кеплера, який не так давно писав про бджіл у своєму трактаті «Про \nшестикутні сніжинки».\n",
        "url": "/2021/06/13/%D0%B3%D0%B5%D0%BE%D0%BC%D0%B5%D1%82%D1%80%D1%96%D1%8F-%D0%B1%D0%B4%D0%B6%D0%BE%D0%BB%D0%B8%D0%BD%D0%B8%D1%85-%D1%81%D0%BE%D1%82/"
      },
    
      {
        "title": "Ератосфен",
        "excerpt": "Ось і закінчився найдовший день у році, коли Сонце піднялось в свою найвищу, найвіддаленішу точку.\n",
        "content": "Ось і закінчився найдовший день у році, коли Сонце піднялось в свою найвищу, найвіддаленішу точку.\n\nУважний Ератосфен не побачив тіні від колони, глянув на себе в глибокий колодязь і почав обчислювати радіус Землі.\n",
        "url": "/2021/06/21/%D0%B5%D1%80%D0%B0%D1%82%D0%BE%D1%81%D1%84%D0%B5%D0%BD/"
      },
    
      {
        "title": "Goldilocks Conditions",
        "excerpt": "В казці «Три ведмеді» дівчинка Золотоноска заблукала в лісі, натрапила на хатинку і заглянула в гості, поки нікого не \nбуло вдома. Там, врешті втомлена, вона має шанс вибрати для себе саме те, чого їй найбільше не вистачало - смачну юшку, \nзручний стільчик і комфортне ліжко. Мова йде про ті умови, які достатні та необхідні, щоб зрушити з місця, внести зміни \nі кардинально вплинути на подальший розвиток подій. Якщо говорити про себе, то вони є свого роду поштовхом переломних \nмоментів в твоєму житті.\n",
        "content": "В казці «Три ведмеді» дівчинка Золотоноска заблукала в лісі, натрапила на хатинку і заглянула в гості, поки нікого не \nбуло вдома. Там, врешті втомлена, вона має шанс вибрати для себе саме те, чого їй найбільше не вистачало - смачну юшку, \nзручний стільчик і комфортне ліжко. Мова йде про ті умови, які достатні та необхідні, щоб зрушити з місця, внести зміни \nі кардинально вплинути на подальший розвиток подій. Якщо говорити про себе, то вони є свого роду поштовхом переломних \nмоментів в твоєму житті.\n\nТак як любов моя до списків вже не знає меж, я вирішив перерахувати ті моменти, що диктувались умовами і течія за течією \nвливались в моє життя. Я продовжував пливсти, не зважаючи на те, що плавати майже не вмію:\n\n\n  Я народився, а що було наступні п’ять років не пам‘ятаю.\n  Дорога до школи, багато уроків англійської мови, трохи фізики і трохи математики. Там я почав дуріти.\n  Універ з його великою фізичною аудиторією, дошки і стіни, на яких пишуть формули. В Києві залишусь як мінімум на \nдесять років. Життя в гуртожитку. Багато математики.\n  Перший код і перша робота, де проведу більше двох років. Незавершена магістратура, яку потім захочеться завершити. \nНарешті заробіток і незалежне життя.\n  Мене познайомили з горами і я, навіть, лазив по скелях. Потім не раз ловитиму себе на думці, що хочу до них повернутись.\n  Нова робота, де затримаюсь на два роки. Зустрів когось, з ким був не сам. Почав писати.\n\n\nЯк виглядав би список написаний не зараз, а декілька років тому ? Дещо не таким, чи, відкинувши відсутність останніх \nподій, він би залишився тим же ? Ми схильні краще пам‘ятати і віддавати більше уваги відносно недавнім подіям. Тоді як\nнові приходять, щоб обступити нас з різних сторін і, хочемо ми того чи ні, почнеться наступний розділ, який за змістом\nможе сильно відрізнятись від попередніх.\n",
        "url": "/2021/06/24/goldilocks-conditions/"
      },
    
      {
        "title": "Місто Сонця",
        "excerpt": "Рубрика про подорож в місто сонця, в місто на заході, в місто де сонце заходить. Одна моя родом звідти знайома\nдавним-давно назвала місто Сан-Франківськ. Не знаю, чи буде достатньо вражень і бажань для того щоб написати про кожен \nз семи днів, але лінь відступила перед спробою написати принаймні про перший з них.\n",
        "content": "Рубрика про подорож в місто сонця, в місто на заході, в місто де сонце заходить. Одна моя родом звідти знайома\nдавним-давно назвала місто Сан-Франківськ. Не знаю, чи буде достатньо вражень і бажань для того щоб написати про кожен \nз семи днів, але лінь відступила перед спробою написати принаймні про перший з них.\n\nКрасива, жарка і виснажлива дорога. Поселення. Свіжість і прохолода. Своїми ніжними тона́ми невеличка квартира на \nчетвертому поверсі здається закритим пляжем біля спокійного моря в оксамитовий сезон.\n\nНадвечірня прогулянка до озера з метою почитати допоки не зайде сонце. Тепло, не спекотно. Біля ЖК побудували велику \nпаркову зону. З одного боку молоді персикові дерева, з іншого – недавно посаджені кущі скельного ялівцю. Дерев значно \nбільше ніж будинків. Підстрижені газони, викладені бруківкою доріжки. Люди грають в теніс, волейбол, баскетбол – здається,\nїм подобається де вони живуть, або куди, як і я, ненадовго приїхали.\n\nПоки йшов до озера, як і в самому озері, не помітив сміття. Територія чиста, доглянута. Плавають дикі качки – наодинці, \nпарами, чи довгим виводком. Люди бігають, катаються на велосипедах, гуляють з собаками, або просто сидять на траві. Поки \nчитав, золотистий ретривер підбіг і почав заглядати в книгу. Господар запитав, чи не потрібна допомога, на що я \nзасміявся, а пес висунув шершавий язик і завиляв пухнастим хвостом. Десь я його вже бачив! Чи не у «Нам пороблено» ? Як \nне дивно, підбіг він до мене за декілька хвилин до того як я почав читати один із листів, в якому автор сумував за своєю \nулюбленою собакою, будучи далеко від дому.\n\nКругле озеро з маленьким острівцем по середині, до якого з протилежних сторін прокинуто два містки. Охочі залишаються на \nострові щоб порибачити. Троє горобців, років десяти, з сачками в руках (жовтий, червоний і зелений) намотують круги \nнавколо озера, хочуть щось зловити – може раків ? Як виявилось потім, раків ловлять не сачками, а руками. Вибирають \nконкретне місце з такою впевненістю, що можна подумати: знають де шукати. Один з них занурює свій сачок до самого дна \n(це завжди робить жовтий малий, поки червоний і зелений, з порожніми пакетами, чекають на нього за спиною), витягує \nтрохи мулу, розглядає його і йде шукати наступне безнадійне місце. Поки я там сидів, вони проходили повз мене \nразів п’ять, а коли вже збирався і побачив, що в їхніх великих пакетах нічого немає, то вирішив по-дружньому запитати, \nщо вони хотіли знайти. У відповідь найменший з них лише понурив голову і постукав сачком по воді. Було шкода, що вони \nповернуться додому з порожніми руками – колись і я таким був.\n\nЗахід червоного сонця, пробиваючись променями поміж тополь, виблискує на воді. Ще не темно, але вже пізно. Пора \nповертатись з відкритого пляжу у закритий.\n",
        "url": "/2021/07/07/%D0%BC%D1%96%D1%81%D1%82%D0%BE-%D1%81%D0%BE%D0%BD%D1%86%D1%8F/"
      },
    
      {
        "title": "Про Зоопарк",
        "excerpt": "В зоопарку я був всього два рази. Зовсім малим і десять днів тому.\n",
        "content": "В зоопарку я був всього два рази. Зовсім малим і десять днів тому.\n\nСпогади з віком розмиваються схоже до крейди, якою діти розписують під вікнами асфальт. Не знаю як у вас, але всі ті \nроки, відколи мені стукнуло п’ять, дощі постійно приносили з собою щось нове і дитячих малюнків з моїх вікон вже майже \nне видно. Не розгледіти, якою в той день була погода, в що одягнена мама, чи принесли ми з собою хліб для лебедів, яких \nтварин я вперше побачив на власні очі, яким з них було добре, а яких хотілось відпустити на волю. Все, що залишилось в \nпам’яті про той день це теплі, сонячні, веселі … спогади ? Ні, не спогади – приємний сон. Загалом, знаєш про що він був, \nале нічого конкретного згадати не можеш.\n\nКоли прийшли туди вдруге, і до закриття залишилось всього три години, то здалось, що не встигнемо завітати у кожен \nкуточок. Адже перед нами: і бабусине подвір‘я; і славнозвісна Північна Америка; і моя улюблена Австралія; і посушливий \nМонгольський степ; і жарка Африканська савана; і найближча до нас Європа; і спокійна, таємнича Азія; і океаном, і горами \nоточена Патагонія; і поглинувша її Латинська Америка; і навіть відокремлений від всіх Мадагаскар. Хоч і континенти, але \nвсе ж не такі великі, якими є насправді. Тому, вже на виході з Мадагаскару, де не було ні жирафа, ні лева, ні зебри, ні \nбегемота, хотілося запитати «Оце й все ?», на що відразу відповісти «Ну і добре!».\n\nДо зоопарків в мене завжди ставлення двояке. Здавалось, допомогти тваринам, які потребують такої допомоги, є чи не \nнайкращим, що ми можемо для них зробити. Так, на бабусиному подвір‘ї водночас радісно і болісно спостерігати за \nлелекою, який хоче і не може піднятись в небо. З іншого боку, відгородити ні в чому не винних решіткою від \nприроди і цим самим відібрати в них те, що вона їм подарувала – є чи не найгіршим. На додачу, з гордістю написати на \nклітці, що в ній вони живуть довше ніж поза нею. Уявіть собі +33С і бідного тигра, в якого ніколи немає доступу до \nводойм. Що вже говорити про кенгуру, якому нікуди стрибнути ? Вона передає передніми лапами їжу для малечі, яка час від \nчасу виглядує з мішка – при народженні воно мало два сантиметри росту і важило п‘ять грам! Воно народилось тут – тут і \nзалишиться ? Чи його силоміць відберуть у батьків ? Окрім того що на неї полюють чи не всі звірі, про африканську \nантилопу Гну написали: «може без причини раптово підскочити і розігнатись до швидкості 70 км / год, а вже за мить \nспокійно пастись, ніби нічого не трапилось». Де їй проявити свій чудернацький характер на полі, розміром 100 на 100 м ? \nТе ж саме можна сказати про прудконогого страуса, в якого місця ще менше. Табличка про степового коня Пржевальського: \n«єдиний дикий кінь, що залишився в природі, зараз його можна зустріти лише в зоопарках». Який же він тоді дикий і про \nяку природу йде мова ?\n\nНайбільшим відкриттям для мене стали тапіри, одні з найдавніших ссавців, далекі родичі коней і носорогів. На відміну \nвід своїх нащадків, протягом 35 мільйонів років, вони зовсім не змінились у зовнішності і не втратили любов до глибокого\nзанурення на дно водойми, аби довго перебувати там без повітря.\n\nПідняли настрій японські макаки. Вона відбере у тебе банан, але перед тим як почати їсти обов’язково сховається \nякнайдалі від інших, щоб ні з ким не ділитись. Звичайно. Як же тут поділитись, коли їх там у клітці більше ніж бананів \nв мене у сумці.\n\nМені, думаю що назавжди, запам‘ятався баран, який виліз на го́ру каміння і сам, як той камінь, стояв непорушно в найвищій \nточці. На вдосталь високому паркані про нього написали: «любить підніматись в го́ри, може підстрибнути аж на 6 м». Мені \nйого шкода, дуже, чорт забирай, шкода!\n\nОднією рукою, що зветься технологічний прогрес, ми прирекли їх до вимирання, а іншою, яка має назву жорстока спроба \nвсе виправити – відбираємо життя у останніх.\n",
        "url": "/2021/07/27/%D0%BF%D1%80%D0%BE-%D0%B7%D0%BE%D0%BE%D0%BF%D0%B0%D1%80%D0%BA/"
      },
    
      {
        "title": "Жовтень",
        "excerpt": "Років двадцять тому я був таким малим, що вже майже нічого не пам’ятаю. Про що і з ким велись давно забуті і \nбезтурботні розмови ? Якими були щоденні переживання і моменти радості ? З ким хотілось провести вільний час \nпісля школи ? Невже з плином часу я так само забуду улюблені дні, які зараз займають видиме місце на полицях занадто \nкороткої пам’яті ?\n",
        "content": "Років двадцять тому я був таким малим, що вже майже нічого не пам’ятаю. Про що і з ким велись давно забуті і \nбезтурботні розмови ? Якими були щоденні переживання і моменти радості ? З ким хотілось провести вільний час \nпісля школи ? Невже з плином часу я так само забуду улюблені дні, які зараз займають видиме місце на полицях занадто \nкороткої пам’яті ?\n\nТоді не було так багато техніки, яка мимоволі робить кожен день як мінімум на декілька годин коротшим. Не було такого \nбезмежного вибору продуктів як в сучасних супермаркетах, можливості їх не відвідувати, а замовити доставку додому. \nПридбавши пиріжок або морозиво за виділені на день 50 копійок, ти нікому не залишав про себе ніякої інформації. Скільки \nв тебе грошей знали лише кишені твого піджака. На що потратив свій сьогоднішній капітал могли сказати лише застиглий \nкрем або липкі крихти на дитячих губах. Мій транспорт був обмежений швидким тролейбусом або його повною відсутністю. \nМашини на тротуарах залишали вдосталь місця для прохожих, а на дорогах, хоч і шуміли, все ж не змушували тебе говорити \nабо слухати музику гучніше ніж зазвичай. Життя, з одного боку розбавлене лишніми турботами, з іншого – вільне як птах, \nщо літав над тобою без необхідності ховатись у парку або лісі, подалі від доріг.\n\nЖовтень, коли він ще не такий холодний, але вже й не теплий, коли відчуваєш у повітрі сухість його падаючого листя, \nколи жбурляєш ногою каштани по дорозі додому – є чи не найкращою порою року, яка триває всього декілька тижнів. В цей \nподарований нам природою час нічого так не хочеться, як ховатись у піжмурки за широкими стовбурами старих і могутніх \nдерев; вкриватися ковдрою розкиданого жовто-гарячого кленового листя; переплетеними, немов важким корінням, тілами по \nчерзі перевертатись зі спини на чийсь відчутно теплий живіт; не в силах більше цілуватись, так довго лежати, втомлено \nговорити про щось під високими кронами балакучих дерев.\n",
        "url": "/2021/10/14/%D0%B6%D0%BE%D0%B2%D1%82%D0%B5%D0%BD%D1%8C/"
      },
    
      {
        "title": "Таймстемп",
        "excerpt": "Щоб зберегти, а потім показати нам написані кимось букви, слова і речення, комп’ютер спочатку перетворить їх у числа. \nВся інформація в результаті стане зручною для нього послідовністю з нулів і одиниць. Так, кожен символ і знак, як і \nкожен день в календарі, можна представити числом. З секундами все максимально просто – програмісти стали рахувати їх,\nпочинаючи з 1970 року. Цей текст з’явиться у стрічці в секунду під номером 1636027440, а рівно через добу число збільшиться \nна 86400. Такий номер вони назвали таймстемпом, тобто міткою в часі, і почали приклеювати його до всіх подій, щоб \nзапам’ятати коли ті відбулись.\n",
        "content": "Щоб зберегти, а потім показати нам написані кимось букви, слова і речення, комп’ютер спочатку перетворить їх у числа. \nВся інформація в результаті стане зручною для нього послідовністю з нулів і одиниць. Так, кожен символ і знак, як і \nкожен день в календарі, можна представити числом. З секундами все максимально просто – програмісти стали рахувати їх,\nпочинаючи з 1970 року. Цей текст з’явиться у стрічці в секунду під номером 1636027440, а рівно через добу число збільшиться \nна 86400. Такий номер вони назвали таймстемпом, тобто міткою в часі, і почали приклеювати його до всіх подій, щоб \nзапам’ятати коли ті відбулись.\n\nОсь уже три місяці підряд в одному з продуктових магазинів поблизу від дому, коли я на касі озвучую свій номер телефону,\nпід який зареєстровано програму лояльності, мене вкотре вітають з днем народження і роблять знижку 10%. Буває наостанок \nкасир додає, що програма буде до мене лояльною ще як мінімум сім днів. Я звісно не проти і з таємною посмішкою на \nвустах лише дякую на те у відповідь. Навіть сусід, хитрюга ще той, почав користуватись моїм номером, як нібито своїм. \nТепер і його вони по декілька разів на тиждень вітають з днем народження. Видно в них глюк, тобто збій в матриці, і \nсистема працює не так як повинна, а магазин через мене втрачає хоч і копійки, але все ж гроші.\n\nЩо ж, не став би я розповідати ні про числа, ні про магазин, ні про сусіда, як і комп’ютер не став би зберігати їх у \nсвоїй пам’яті. Подія не відбулась би, якби чудо номер мій не був таймстемпом її дня народження.\n",
        "url": "/2021/11/04/%D1%82%D0%B0%D0%B9%D0%BC%D1%81%D1%82%D0%B5%D0%BC%D0%BF/"
      },
    
      {
        "title": "Береза",
        "excerpt": "Сьогодні зранку я помітив, що на бере́зі під моїм вікном листя жовтіє не разо́м. Тобто, якщо взяти один листок, що \nдивиться на захід та інший, протилежний йому, що дивиться на схід, то ймовірно, що перший виявиться ще зовсім \nзеленим, в той час як другий вже повністю жовтим. Можна було б припустити, що на сході до дерева примикає будинок, який \nне дає сонячному промінню шансів подарувати рослині достатньо енергії. Хоч насправді так і є, саме спостереження мало би\nсенс якби одна частина дерева була переважно зеленою, в той час як інша, на яку зараз дивлюсь, непроглядно жовтою. Втім \nце не так – в яскраво жовтий колір одягнулись всього лиш дві невеликі гілочки, в напрямках на південь та північ. \nВсі інші листочки на дереві є, як нібито літо не хоче віддавати їх осені, зеленими. Так, з початком вересня і до самого \nлистопада дерево одягає своє жовте плаття, як могла б його одягнути ти, за кулісами, перед вечірнім виходом на сцену в \nтеатрі. Прохолодна сукня, така легка, що на собі її майже не відчуєш, чекала на цей момент весь рік. Вона не налягає на \nтебе відразу, звідусіль пригортаючись до твого ніжного тіла, а спочатку робить легкий дотик до тендітних зап’ясть, коли \nбереш її у свої і без того золоті долоні. Потім огортає теплі передпліччя і повільно тягнеться до тонких, як ці дві \nгілочки, плечей.\n",
        "content": "Сьогодні зранку я помітив, що на бере́зі під моїм вікном листя жовтіє не разо́м. Тобто, якщо взяти один листок, що \nдивиться на захід та інший, протилежний йому, що дивиться на схід, то ймовірно, що перший виявиться ще зовсім \nзеленим, в той час як другий вже повністю жовтим. Можна було б припустити, що на сході до дерева примикає будинок, який \nне дає сонячному промінню шансів подарувати рослині достатньо енергії. Хоч насправді так і є, саме спостереження мало би\nсенс якби одна частина дерева була переважно зеленою, в той час як інша, на яку зараз дивлюсь, непроглядно жовтою. Втім \nце не так – в яскраво жовтий колір одягнулись всього лиш дві невеликі гілочки, в напрямках на південь та північ. \nВсі інші листочки на дереві є, як нібито літо не хоче віддавати їх осені, зеленими. Так, з початком вересня і до самого \nлистопада дерево одягає своє жовте плаття, як могла б його одягнути ти, за кулісами, перед вечірнім виходом на сцену в \nтеатрі. Прохолодна сукня, така легка, що на собі її майже не відчуєш, чекала на цей момент весь рік. Вона не налягає на \nтебе відразу, звідусіль пригортаючись до твого ніжного тіла, а спочатку робить легкий дотик до тендітних зап’ясть, коли \nбереш її у свої і без того золоті долоні. Потім огортає теплі передпліччя і повільно тягнеться до тонких, як ці дві \nгілочки, плечей.\n\nПройшов рівно місяць. Сьогодні все ще тепло і вітер тихо грається її жовтавим листям, як нібито, твоїм п’янким каштановим \nволоссям, пригортається до талії, нахиляє то в один то в інший бік, не відпускає, притягує до себе. Спозаранку сповнена \nспокою, а ввечері втоми, вона не проти, щоб він робив з нею що захоче, шелестливо шепоче про це у відповідь. Попереду \nніч і він її не покине, залишиться, слухатиме і робитиме все що вона скаже. А завтра, вже самотня, берізка захоче \nвідпочити, схоже до тебе, побути на одинці, хоч і чекатиме, що ввечері він знову прийде в гості. В такий спосіб, \nскидаючи з неї одягнену сукню, вітер їй допомагає – адже без листя дереву легше перезимувати, а з ним, в холодну пору, \nпід снігами, воно взагалі здатне загинути. Так, хтось сидітиме за вікном і питиме свій чай, а хтось, ховаючись від \nліхтарів, непорушний, сам як той ліхтар, але без світла, спостерігатиме за всім цим дійством. Комусь не буде діла, а \nкомусь, не в силах приборкати свій інтерес, така сцена стане найцікавішою. Що він там очікує побачити ніхто окрім нього \nне знає.\n\nПройшов ще один місяць. Повільно скинуте плаття встелило холодну землю під моїми ногами. Вона стоїть переді мною, гола \nз ніг до голови, без снігу білосніжна, така природня, чиста, окрім пташок ніким не займана, від холоду покрита мурашками, \nбезстрашна до морозів, що чекають на неї попереду. Зимою її люблять синички. Так непомітно вони пурхають з місця на місце, \nщо незрозуміло, чи дерево взагалі про них знає. Деколи їх прилітає ціла зграя і порахувати всіх здається неможливим – \nось вона тут, а через секунду вже там і візьми розберись, яку з них ти врахував, а яку пропустив. Та я спіймав би одну, \nщоб розпитати як в тебе справи. Це, до речі, не так вже й важко – потрібна лише коробка, мотузка, гілка і жменя зерна. \nА літом дерево обожнює соловейко. Ще недавно він відлетів і вже цікаво про що співатиме, коли у квітні повернеться зі \nсвоїх теплих країв.\n",
        "url": "/2021/11/14/%D0%B1%D0%B5%D1%80%D0%B5%D0%B7%D0%B0/"
      },
    
      {
        "title": "День Народження",
        "excerpt": "Сьогодні в мами день народження і їй виповнилось п‘ятдесят чотири. Це вдвічі більше ніж мені і таке трапляється всього \nодин раз в житті. Схожим був день рівно двадцять чотири роки тому, коли їй виповнилось тридцять, в той час як мені було \nтри. Те що на цей раз мій вік вдвічі менший означає що, на жаль, таких днів більше не буде. Як не як, чудово було почати \nйого за домашнім тортом і чашкою кави, без думки про те, що так робити не варто.\n",
        "content": "Сьогодні в мами день народження і їй виповнилось п‘ятдесят чотири. Це вдвічі більше ніж мені і таке трапляється всього \nодин раз в житті. Схожим був день рівно двадцять чотири роки тому, коли їй виповнилось тридцять, в той час як мені було \nтри. Те що на цей раз мій вік вдвічі менший означає що, на жаль, таких днів більше не буде. Як не як, чудово було почати \nйого за домашнім тортом і чашкою кави, без думки про те, що так робити не варто.\n\nТиждень тому зупинився годинник, який вона недавно мені подарувала. Якщо додати число, на яке вказувала одна його стрілка \nдо того, на яке вказувала інша, то можна дізнатись скільки мені тоді стукнуло років. Ймовірність того, що стрілки годинника \nв сумі скажуть скільки тобі років трохи більша одного відсотка. Ймовірність того, що він скаже про це коли зупиниться – \nне більша, не менша. Прийшлось замінити батарейку. І як же не соромно продавати годинник з батарейкою, яка незабаром \nвийде з ладу ?\n\nНа запитання, що ти хочеш щоб я тобі подарував, вона не задумуючись згадала про крем і парфуми. Рік тому я також дарував \nїй парфуми. Вона каже що ними дорожить і тому користується рідко. А на цей раз захотіла схожі до тих, що їй давним-давно \nподарувала рідна сестра. Вже декілька років вони не спілкуються і я приблизно розумію що вона відчуває, коли вибирає для \nсебе такий подарунок. Боляче.\n",
        "url": "/2021/11/27/%D0%B4%D0%B5%D0%BD%D1%8C-%D0%BD%D0%B0%D1%80%D0%BE%D0%B4%D0%B6%D0%B5%D0%BD%D0%BD%D1%8F/"
      },
    
      {
        "title": "Сім Зошитів",
        "excerpt": "Серед семи незрозумілих зошитів лежить той, що справа. У нього загнутий кут. Ти його як відкриєш, то побачиш звірят на \nполях – жираф, слон, зебра, віслюк, а на останній сторінці ще й бегемот. У бегемота на животі щось сидить. То начебто \nкімнатна муха, але занадто мала щоб нею бути. Якщо взяти пензлик, сіру фарбу і спробувати її замалювати, так щоб у \nбегемота на животі не залишилось нічого зайвого, то вона нікуди не дінеться, буде дзижчати там як у пастці. Те що він не \nна жарт розсердиться, то вже не наша справа – здоровань не помітить і пташку, яка прилетить йому на спину. Що вже \nговорити про муху, яка важить всього дванадцять міліграмів. Це вам не хатній горобець, вага якого цілих двадцять чотири грами!\n",
        "content": "Серед семи незрозумілих зошитів лежить той, що справа. У нього загнутий кут. Ти його як відкриєш, то побачиш звірят на \nполях – жираф, слон, зебра, віслюк, а на останній сторінці ще й бегемот. У бегемота на животі щось сидить. То начебто \nкімнатна муха, але занадто мала щоб нею бути. Якщо взяти пензлик, сіру фарбу і спробувати її замалювати, так щоб у \nбегемота на животі не залишилось нічого зайвого, то вона нікуди не дінеться, буде дзижчати там як у пастці. Те що він не \nна жарт розсердиться, то вже не наша справа – здоровань не помітить і пташку, яка прилетить йому на спину. Що вже \nговорити про муху, яка важить всього дванадцять міліграмів. Це вам не хатній горобець, вага якого цілих двадцять чотири грами!\n\nОоо, той як вскочить у вікно, то дай ради спіймати. Гляди, ще й зошити забере. Бо хоч співати трохи вміє, та все ж музикою \nтам і не пахло – далеко йому до нот, що разом з оцінками заграли на кожній сторінці наступного зошита. Як корабель вони\nпо морю пливуть, піднімаються вгору і падають вниз. Моцарт, Чайковський, Бах. Горобець там знайде зозульку. Посеред нот \nвін також побачить педальку. Захоче на неї наступити, та не вистачить сил – двадцять грам недостатньо. Не зрозуміє для чого \nвона і полетить собі далі.\n\nОдин із зошитів в клітинку, щоб вести бухгалтерію підрахунків. Той хто в ньому пише як ніхто вміє рахувати, тому зошит \nйому потрібен лиш для того, щоб записати туди результат. За діленням одного числа на інше може так зосереджено проходи́ти \nвесь день, з поглядом в далечінь запам‘ятовувати остачу до останнього знаку після коми. Навіть найпотужніший калькулятор \nна таке не спроможний. Як всі ті знаки потім вміщаються у зошит – невідомо.\n\nВ наступному немає останньої сторінки. Ні, не подумайте, що її хтось вирвав, або разом із собою забрав горобець. Останньої \nсторінки там ніколи і не було. Тобто, напрошується думка, що сторінок там зовсім немає, бо як же так, щоб перша була без \nостанньої. Та все ж, на першій з них список, як і на кожній наступній. Так як ми знаємо, що у власника зошитів \nнескінченна кількість списків, то й сторінок в ньому повинно бути не менше. Якщо ми хоч один звідти заберемо, скажімо \nсписок вередливих людей, зробимо з нього пасажирський літак, який полетить у вікно, то списків, як і сторінок, від того \nменше не стане. Для такого зошита місця потрібно більше ніж у нас на планеті. Що він тут робить і як себе вміщає ніхто й \nгадки не має.\n\nПояснення криється в наступному з них, де сховалась наша галактика. На п‘ятій сторінці п‘ятого зошита ви знайдете J. \nВін невимовно важкий і тому сторінку з ним перегорнути не так вже й просто, як і вимовити вголос всі його букви. Легше \nрухатись у зворотньому напрямку, скажімо, повернутись до третьої і зупинитися там. Бо якщо погарячитись і піти собі далі, \nто не на жарт стане гаряче. Але то не основна причина припинити міжпланетну мандрівку і на завжди залишитись тут. На \nтретій сторінці можна знайти щось цікаве – того, без кого не було би ні зошита, ні сторінки.\n\nЄ серед стопки на перший погляд порожній. Якщо будете мовчати, то нічого нового він вам не скаже. Але якщо візьмете до \nрук ручку і почнете йому щось про себе розповідати, то він уважно слухатиме і, з метою допомогти, знайти відповіді на \nваші запитання, почне час від часу сам такі задавати. На папері нізвідки з’являться букви, знаки запитання, на деякі \nнаписані вами слова звернуть особливу увагу. Йому важливо зрозуміти не лише те що ви кажете, а й те що відчуваєте, \nважливо вміти відрізнити одне від іншого, навіть якщо друге неможливо пояснити словами.\n\nДо кімнати з хвилини на хвилину зайде її господиня. З фартухом у руках. Вітерець з прочиненого вікна підхопить її пряний \nхвойний запах. Вона сяде до столу, візьме до рук останній свій зошит, ще не початий, ніким не прочитаний. В ньому \nпорожньо, а сторінки у лінійку. Про що сьогодні ввечері вона захоче туди написати, яким словом розпочати свою нову \nрозповідь, ніхто окрім неї не знає. І не дізнається.\n",
        "url": "/2021/12/28/%D1%81%D1%96%D0%BC-%D0%B7%D0%BE%D1%88%D0%B8%D1%82%D1%96%D0%B2/"
      },
    
      {
        "title": "Клубок Із Ниток",
        "excerpt": "Думки то клубок із ниток. Мотають його миші, намотують коту на хвіст. Той, поки спить, не знає, що його прив‘яжуть до \nстолу. За справу взялося троє мишей і процес триває уже добрих сорок хвилин. Ще якихось там дві і можна сказати – рибка\nв сітці.\n",
        "content": "Думки то клубок із ниток. Мотають його миші, намотують коту на хвіст. Той, поки спить, не знає, що його прив‘яжуть до \nстолу. За справу взялося троє мишей і процес триває уже добрих сорок хвилин. Ще якихось там дві і можна сказати – рибка\nв сітці.\n\nФренкі і Бенджі й подавно дали би раду коту, але сьогодні задача у них непроста. На столі лежать три шматки сиру. Якби ж \nто вони лежали на іншому краю стола – скинути їх собі до рук мишатам не склало б ніяких зусиль. Сир, як на зло, лежить над \nкотом. Встелив би господар стіл скатертиною – досить було підкрастися з іншого боку, тихо потягнути її за кінець. Та \nнезабаром прийде свято і такий у цьому домі звичай – допоки воно не прийшло, на потрісканому круглому столі окрім сиру \nне повинно нічого лежати.\n\nБез зусиль, без притиманних їм хитрощів, тут не обійтись. План у мишей напрочуд простий – одним пострілом вбити двох \nзайців, тобто заполучити сир і до смерті налякати кота. Собі на підмогу команда Ф &amp; Б покликала старого малого доброго \nдруга. Вони знали, що той як завжди прийде в костюмі і це їм зіграє на руку. Задача Стюарта: віддалившись на безпечну для \nсебе відстань, розбудити, а потім дражнити звіра своїм строкатим прикидом.\n\nПрокинувшись, кіт привідкриє око за оком і, не повіривши ні одному з них, кинеться на малого артиста. Будучи прив‘язаним \nдо столу, зловити когось окрім себе у нього не вийде. Наробить такої він мерви, що трофей приземлиться прямісінько мишам \nу руки. Сиру як і не було, а вся увага кота прикута: то до малого Стю, що кличе його до себе, знущально розмахуючи руками; \nто до свого бідного пухнастого хвоста, якого миші товстими зеленими нитками ретельно прив‘язали до дерев’яної ніжки важкого \nстола.\n",
        "url": "/2022/01/06/%D0%BA%D0%BB%D1%83%D0%B1%D0%BE%D0%BA-%D1%96%D0%B7-%D0%BD%D0%B8%D1%82%D0%BE%D0%BA/"
      },
    
      {
        "title": "Автоматичне Письмо",
        "excerpt": "Розмови з людьми, теревені про те і про інше, безглузді балачки, жарти дарують нові порції сміху. Пересічні костюми, за \nсусіднім столом, в екрані, на кухні, прийдуть і підуть. Наперед відомі слова, завтра не пригадаєш ні слова – як і \nВсесвіт, ти в полоні інерції. Скільки людей би не було, все той же корабль, один пливе по морю, по морю сліз. На борт \nпіднімаються нові, ненадовго, тобі нецікаві – завтра без них ти як ти, сам по собі сам – ще не піднялися, а тобі вже \nбайдуже. Прикро, як же, чорт забирай, прикро. Не самотнім себе відчувати, а покинутим.\n",
        "content": "Розмови з людьми, теревені про те і про інше, безглузді балачки, жарти дарують нові порції сміху. Пересічні костюми, за \nсусіднім столом, в екрані, на кухні, прийдуть і підуть. Наперед відомі слова, завтра не пригадаєш ні слова – як і \nВсесвіт, ти в полоні інерції. Скільки людей би не було, все той же корабль, один пливе по морю, по морю сліз. На борт \nпіднімаються нові, ненадовго, тобі нецікаві – завтра без них ти як ти, сам по собі сам – ще не піднялися, а тобі вже \nбайдуже. Прикро, як же, чорт забирай, прикро. Не самотнім себе відчувати, а покинутим.\n",
        "url": "/2022/02/10/%D0%B0%D0%B2%D1%82%D0%BE%D0%BC%D0%B0%D1%82%D0%B8%D1%87%D0%BD%D0%B5-%D0%BF%D0%B8%D1%81%D1%8C%D0%BC%D0%BE/"
      },
    
      {
        "title": "Батончик",
        "excerpt": "Ще коли був у Києві, на касі того магазину, де кожного разу мене вітають з днем народження, в черзі переді мною стояла \nледі в розкішній шубі. Вона вибрала для себе цікавий шоколадний батончик, який я ніколи не куштував. Як і вона, батончик виглядав \nпо королівськи. Якось візьму собі до чаю, ні з ким не буду ділитись – подумав я. Наступні рази моє око падало на \nприлавок, як на іграшку, яку вам не купують. Але не наважився взяти (а тим більше після того як глянув на цінник), адже \nтоді пропаде інтерес – не буде вітрини, за якою лежить те що хочеш.\n",
        "content": "Ще коли був у Києві, на касі того магазину, де кожного разу мене вітають з днем народження, в черзі переді мною стояла \nледі в розкішній шубі. Вона вибрала для себе цікавий шоколадний батончик, який я ніколи не куштував. Як і вона, батончик виглядав \nпо королівськи. Якось візьму собі до чаю, ні з ким не буду ділитись – подумав я. Наступні рази моє око падало на \nприлавок, як на іграшку, яку вам не купують. Але не наважився взяти (а тим більше після того як глянув на цінник), адже \nтоді пропаде інтерес – не буде вітрини, за якою лежить те що хочеш.\n\nВикладені плиткою чотири смаки рівномірно заповнили чотири ряди. Так рівно, один за одним, що здавалось кожного ранку \nв магазин по графіку викликали майстра. Його задача: перевірити прогалини між батончиками; впевнитись, що вони однакової \nдовжини і ширини; переконатись, що кожен лежить на своєму місці. Родом з Ірландії, в золотій фользі, 75 грамів кожен, а \nяк візьмеш у руку – здавалось, що тримаєш злиток золота. Рефлексивно перевіряєш, чи тебе ніхто не засік, чи не побачив, що \nти посмів його взяти; швидко кладеш назад.\n\nТак і не наважився я на покупку. Чи на крадіжку ? Хтозна. Мені казали, що деколи так можна робити. Навіть дали настанови:\nпочинати потрібно з дешевшого, а з кожним наступним разом піднімати планку. Першою була гелева ручка за 12 грн, потім я \nвиніс енергозберігаючу лампочку – золотий батончик міг би завершити естафету. Але ті придурки скинули бомби і я поїхав у \nРівне, а батончики так і залишились лежати на прилавку.\n\nПо приїзду до себе в місто я заглянув у магазин тієї ж мережі (там можна купити хороший чай). На більшість товарів була \nзнижка 50% і батончики тут як тут. Мені здалось що це доля і на цей раз не втримався: взяв собі один (мигдальний праліне). \nІ ось, лежить він в мене на столі вже добрих два тижні, та настрою немає – ні разу не хотілось його відкрити, глянути що \nтам всередині. Не до солодощів! Ретельно запакована шоколадка нікуди не дінеться –- лежатиме і чекатиме, допоки ми не \nпереможемо. А тоді я, можливо, нею з кимось поділюсь.\n",
        "url": "/2022/03/24/%D0%B1%D0%B0%D1%82%D0%BE%D0%BD%D1%87%D0%B8%D0%BA/"
      },
    
      {
        "title": "Гори",
        "excerpt": "А гори нікуди не дінуться.\nВони вистоять,\nЯк і ми.\n",
        "content": "А гори нікуди не дінуться.\nВони вистоять,\nЯк і ми.\n\nТобто ми,\nЗдатні стояти так довго,\nЯк і вони.\n",
        "url": "/2022/03/31/%D0%B3%D0%BE%D1%80%D0%B8/"
      },
    
      {
        "title": "Hey Hey Rise Up",
        "excerpt": "Він почуяв ще один труп:\nТвоє німе ув’язнене око\nКрилатий велетень шукає.\n",
        "content": "Він почуяв ще один труп:\nТвоє німе ув’язнене око\nКрилатий велетень шукає.\n\nВ сизім небі,\nЗ літнім сонцем\nМудрий чорний ворон\nКарррчить, кричить, кружляє.\n\nГолівками до сонця\nДітей отруєних тобою\nВід чорного крила\nТінь віко-м накриває.\n\nДовгий гострий клюв,\nОстання розплата\nСьогодні на тебе чекає.\n\nЗемлю нашу, не твою\nВорон лапами гребе,\nЛюто розгрібає.\n\nЧом проріс ?\nКарррчить, гррримить, кричить.\nЧом тут ?\nВ тебе знову він питає.\n\nСіпається від сліз\nТвоє мокре ув‘язнене око,\nАле вже пізно, і відповідей\nТак і немає.\n",
        "url": "/2022/04/10/hey-hey-rise-up/"
      },
    
      {
        "title": "Люди",
        "excerpt": "А люди сунуть\nСумні\nБідні люди\nЦієї землі.\n",
        "content": "А люди сунуть\nСумні\nБідні люди\nЦієї землі.\n\nСтоять біля лавки\nМаршрутки нема\nСьогодні у них\nНа дорозі війна.\n\nЛюди плетуться\nПонурі\nПовільно\nЯк журавлі.\n\nСтоять біля каси\nХліба нема\nСьогодні у них\nВ країні війна.\n\nЛюди схилились\nБезсилі\nПід тином\nНемов неживі.\n\nСтоять біля дому\nХати нема\nСьогодні у них\nНад головою війна.\n\nЛюди це наші\nПрості\nУ наших людей\nЄ вони самі.\n",
        "url": "/2022/04/10/%D0%BB%D1%8E%D0%B4%D0%B8/"
      },
    
      {
        "title": "Про Таню",
        "excerpt": "Коли любиш своїх рідних – батьків, дідусів, бабусів, братів і сестер – то часто не придаєш цьому особливої уваги. Адже \nвони рідні – ви нерозривні не лише, але саме й тому. Вони не підуть з твого життя як інші – приходять і йдуть. І, \nможливо, саме тому постійна любов до них робиться буденною, як сонце, яке завтра нікуди не дінеться, там і висітиме в \nнебі. Я дуже люблю свою сестру. Вона у мене найкраща. І в цей день хочеться саме про неї залишити щось тут на згадку.\n",
        "content": "Коли любиш своїх рідних – батьків, дідусів, бабусів, братів і сестер – то часто не придаєш цьому особливої уваги. Адже \nвони рідні – ви нерозривні не лише, але саме й тому. Вони не підуть з твого життя як інші – приходять і йдуть. І, \nможливо, саме тому постійна любов до них робиться буденною, як сонце, яке завтра нікуди не дінеться, там і висітиме в \nнебі. Я дуже люблю свою сестру. Вона у мене найкраща. І в цей день хочеться саме про неї залишити щось тут на згадку.\n\nДо повномасштабного ми бачились з нею не так вже й часто. Можливо, раз на декілька місяців. Зазвичай на свята. Я обожнював \nдарувати їй квіти (жовті тюльпани її улюблені) і подарунки; вітати зі всім, з чим лише можна привітати (якщо забути про \nостанній день Тетяни). Як на мене, у неї прекрасне ім’я. Всі звуть її Таня або Танюша.\n\nВона мені не лише сестра, а й хресна, яка робила свято Пасхи моїм улюбленим. Пам‘ятаю, всі мої друзі заздрили від \nподарунків, які я в цей день отримував. Ніколи не забуду: величезний пазл, на якому гавань перетворилась у місто п‘янчуг, \nгуляк, роботяг і кого лише там не знайдеш; електричний потяг і залізну дорогу, якою він їздив по всій моїй дитячій кімнаті; \nсолодощі, які не купиш в місцевій крамниці; книжки (виключно фантастика), які хотілось читати; свій перший телефон, яким \nможна було бити горіхи; перший комп’ютер, який у перший же день димів (я любив натискати підозрілі кнопки). Але свято \nбуло моїм улюбленим не лише через подарунки, а й тому що вона на нього завжди приїзджала з Києва у Рівне і ми їхали в село \nдо бабусі. Там прикрашали паски, які бабуся спекла; варили і розмальовували крашанки; вечорами ловили хрущів (як би банально це \nне звучало, але у нас і справді вони гуділи над вишнями, які дід давним-давно посадив навколо хати). Досі це згадуємо і \nзі всіх дерев які хочеться посадити на дачі вона не забуває про клени.\n\nСестра багато читає. Поїхати відпочити на п‘ять днів означає взяти з собою п‘ять книг. Не знаю, чи встигає вона їх всіх \nпрочитати (погодьтесь, виглядає підозріло). Каже, що вдома на книжки майже ніколи немає часу. Працює вона багато, скільки \nїї пам‘ятаю. Деякий час мала своє виробництво жіночого одягу. Потім, окрім того що працювала на двох роботах, ще й викладала \nна курсах. Вона не те щоб перепрацьовує, а є напрочуд відповідальною і багато встигає. Певен, що по роботі на неї у всьому \nможна покластись. Це робить її такою успішною, та не лише це. На фоні роботи і постійних відряджень, вона завжди встигала \nпроводити час в колі сім‘ї, перевірити уроки, навідати рідних, приготувати смачну вечерю, погратися з котом (Філя у них другий, \nа Маруську вона взяла з вулиці ще студенткою і та прожила з нею цілих двадцять років). Де тут візьметься час на книжки. Але \nкнижок величезний шкаф. Мабуть, це повинно щось сказати про те, як багато вона подорожувала. І справді, була майже всюди.\n\nЗараз сестра із сином у Вільнюсі і мені добре від того, що вони в безпеці. Їм там важко, не зважаючи на комфорт і \nпривітних людей, які сигналять на дорозі, коли бачать київські номера. Їм там важко, бо домівка їхня тут. Коли все \nзакінчиться і вони повернуться, я вже уявляю, як ми поїдемо садити дерева, а потім знову зберемось за невеликим родинним \nстолом.\n",
        "url": "/2022/04/24/%D0%BF%D1%80%D0%BE-%D1%82%D0%B0%D0%BD%D1%8E/"
      },
    
      {
        "title": "Відповідальна Компанія",
        "excerpt": "Пізній вечір 23 лютого. Сиджу я у своїй маленькій київській зйомній квартирі. Сиджу і телефоную у підтримку нашої \nвідповідальної української компанії NET. Два тижні мене тут не було, як і їхнього інтернету.\n",
        "content": "Пізній вечір 23 лютого. Сиджу я у своїй маленькій київській зйомній квартирі. Сиджу і телефоную у підтримку нашої \nвідповідальної української компанії NET. Два тижні мене тут не було, як і їхнього інтернету.\n\nЯкщо не оплатиш вчасно, то вони відключать доступ до мережі, обмеживши швидкість до одної мільйонної біта в секунду. \nМабуть, щоб на здійснення платежу пішло не менше часу ніж на подальше користування їхніми послугами. Політика зрозуміла: \nв такий знущальний спосіб їхні копійко-рахувальники хочуть відбити у клієнтів бажання платити за сервіс із запізненням. \nНавіть якщо здійснити оплату не було можливості, або сервіс тимчасово тобі не потрібен. Телефоную…\n\n\n  Вас приветствует компания NET. \nДля того что вам не нужно нажмите 1… \nдля того что вам тоже ну нужно нажмите 2… \nи это вам не нужно, но можно было бы нажать 3… \nвот это точно не для вас, но в другой жизни вы бы нажали 4… \nа вот это вообще никто не использует, но если вы хотите то 5… \nу нас есть кое-что ненужное и для кнопки 6… \nесли это ваше любимое число нажмите 7… \nесли вдруг хотите все прослушать вновь нажмите 8… \nну а если вы все еще здесь, то для связи с оператором нажм… \nмузика, музика, гудок, гудок, музика… \nк сожалению сейчас все операторы заняты, оставайтесь пожалуйста на линии… \nмузика, музика, гудок…\n\n\n— Добрий вечір, мене звуть A B. Чим я можу вам допомогти?\n\n— Добрий вечір, A B. Мене звати Т. Маю ту ж саму проблему, що й минулі рази. Не вдається оплатити інтернет через \nобмеження швидкості. Раніше, щоб зняти обмеження і здійснити оплату, я підключав на декілька днів пробний період, а \nзараз ця опція недоступна. Що робити ?\n\n— Зачекайте-зачекайте, я зараз все перевірю… Вибачте-вибачте, але ми з цим нічого не можем поробити. А на пробний \nперіод у вас вичерпано річний ліміт (до вашого відома: за чотири роки користування їхніми послугами я підключав його \nвсього лиш два чи три рази). Спробуйте здійснити ще декілька (мільйонів) спроб і після кожної довго чекайте. У вас \nобов’язково все вийде.\n\n— Прийнято. Дякую! Ви мені так допомогли! Ваш сервіс найкращий! У мене до вас ще одне запитання. Ваш зануда \nавтовідповідач зі мною по дефолту говорив російською. А минулі рази він першим ділом пропонував обрати мову. З цим ви \nтакож нічого не можете поробити ?\n\n— Дякую вам за звернення, до побачення.\n\nІнтернет мені тоді оплатити вдалося, та на користування послугою пішло таки менше часу ніж на її оплату.\n\nПроходить три місяці, а разом із ними лист на пошту:\n\n\n  Через повномасштабне вторгнення росії на територію України ми вирішили відключити російськомовну версію сайту Мережі NET. \nВідтепер наш сайт буде існувати виключно українською мовою. Як відповідальна українська компанія ми розуміємо наскільки \nважливо зараз максимально відгородитись від ворожого інформаційного простору…\n\n\nОт що, скажіть, написати у відповідь нашій відповідальній компанії ?\n\n\n\nВирішив не оприлюднювати її назву, так як більше не знайшов про них нічого поганого. А навпаки, ще в 2014 році, маючи \nвплив на телебаченні, вони першими відключали телеканали, що сіяли російську пропаганду. Але хто про це написав, хіба\nне самі вони ?\n",
        "url": "/2022/05/23/%D0%B2%D1%96%D0%B4%D0%BF%D0%BE%D0%B2%D1%96%D0%B4%D0%B0%D0%BB%D1%8C%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D1%96%D1%8F/"
      },
    
      {
        "title": "Краплі Дощу",
        "excerpt": "Увага-увага: Високий ризик, що ви не дочитаєте цей текст до кінця. Тому що він вам здасться нецікавим. Та якщо ви, \nяк і я, любите числа і дощ, то шанси множаться на мільйон.\n",
        "content": "Увага-увага: Високий ризик, що ви не дочитаєте цей текст до кінця. Тому що він вам здасться нецікавим. Та якщо ви, \nяк і я, любите числа і дощ, то шанси множаться на мільйон.\n\nОстанні дні-тижні почуваю себе овочем. Погано сплю і через це протягом дня в голові туман. До того ж, постійно потрібно \nщось робити, як от, наприклад, писати цей текст. Нагадує замкнутий круг. А як нібито він буває не замкнутим ?\n\nТаке враження, що я сиджу в його центрі і хочу вимірювати довжину, шоб знати напевне, коли він вже закінчиться і я вийду, \nза його межі, туди де розвіється непроглядний туман, засвітить сонце і заспівають пташки. Тоді ляжу на траві і безтурботно \nдивитимусь в небо. Так хочеться зараз розглядати хмари і ні про що більше не думати. Хоч вона і обмежує круг, ця його \nдовжина, все ж не робить мене менш замкнутим, і аж ніяк не каже мені, де і коли він закінчиться, бо і кінця у нього, як \nтакого, немає. Круг, як і будь-яка інша замкнута геометрична фігура, будь то квадрат, чи улюблений бджолами шестикутник, \nне має виходу, для того, хто сидить всередині. Так, я живу на площині, як ті ящірки, що хочуть з неї вилізти, але на \nскільки б хорошою не була оптична ілюзія, їм все рівно не вдається і вони змушені повернутись назад, щоб спробувати ще раз. \nІ так до нескінченності вони намагаються, ніколи не здаються. До сих пір знаходяться там. Якщо у моїх предків досі не вийшло, то \nщо вже говорити про мене ? Як би там не було, знаю точно, що через декілька тижнів стане легше. Я з полегшенням видихну, \nколи покину свою основну роботу і роботи, як такої, стане менше, ніж її є зараз. А потім, через трохи, закінчиться навчальний \nсеместр. І я видихну ще раз. А тоді, можливо, я поїду за місто, знайду хорошу галявину і лежатиму там, на траві, якомога \nдовше.\n\nТо як же її виміряти, ту його довжину, коли під рукою немає ні ручки, ні зошита, а ви знаходитесь у самому центрі ? \nЯкщо пам‘ятаєте число пі, то досить його помножити на діаметр кола, в межах якого знаходитесь. А якщо не пам‘ятаєте, що \nтоді ? Насправді способів повно, та якби у мене запитали, то я запропонував би… набратись терпіння і чекати дощу! Але \nперед тим вбудувати в це коло звичайний квадрат. Насправді, таких різних квадратів, чотири вершини якого доторкнуться до \nкола зсередини, може бути безліч. Вони всі доторкнуться до нього своїми вершинами по різному. Але нам це не так важливо, \nбо який з них ми би не вибрали, результат буде тим же. Намалювали квадрат, а що далі ? Сидимо і чекаємо, уважно дивимось \nв небо, важливо не прогавати першу краплину дощу. Бо рахунок бажано вести від самого початку. Скоріш за все, краплин буде \nбагато і від вас, раз вже погодились, вимагається максимум пильності. Вам не лише варто врахувати кожну з них, а й також \nпрослідкувати, куди вона впаде: всередину вбудованого вами квадрата, чи за його межі. В результаті такого клопіткого \nпідрахунку ви отримаєте два числа: скільки всього краплин впало у ваш замкнутий круг, і яка їхня кількість знаходиться в \nмежах квадрата. Якщо ви поділите перше число на друге, то дізнаєтесь, у скільки разів площа круга більша від площі \nзамкнутого в нього квадрата. Тобто, знайшовши площу квадрата, що є тривіальним, ви з легкістю знайде площу охопившого \nйого зі всіх сторін круга. Далі алгоритм простий: вам всього лиш залишається поділити знайдену площу на половину радіуса. \nАле ж у мене немає лінійки! Як я виміряю радіус без лінійки ? А на це, мої друзі, у мене відповіді немає. Тож носіть з собою \nзавжди в кармані лінійку.\n\n\n\nЗабув сказати: Важливо, щоб дощ тривав якомога довше. Тоді результат буде точнішим. Це і є причиною, чому варто рахувати \nвід самого початку і ні на секунду не спинятись!\n",
        "url": "/2022/06/06/%D0%BA%D1%80%D0%B0%D0%BF%D0%BB%D1%96-%D0%B4%D0%BE%D1%89%D1%83/"
      },
    
      {
        "title": "День Передостанній",
        "excerpt": "Страждати залишилось якихось два дні. Це буде повільна і парадоксальна смерть. Той хто на 60 [ще вчора 68] % складається \nіз води не виживе в таких умовах по причині її нехватки. Шість відсотків тому мозок сказав тілу: щось пішло не так. Щодо \nінших сценаріїв смерті, то ні змій, ні вовків тут немає. А так як пройшло вже шістнадцять годин – вночі хоч і холодно, \nвсе ж терпимо – то й замерзнути ризики мінімальні. Головне аби не було дощу, ніякої повені нам тут не треба. Та хмари \nсьогодні перисті, а значить і того не варто боятись. Що ж, двох днів вистачить, на те щоб розібратись кого винити у \nсвоїй трагічній кончині:\n",
        "content": "Страждати залишилось якихось два дні. Це буде повільна і парадоксальна смерть. Той хто на 60 [ще вчора 68] % складається \nіз води не виживе в таких умовах по причині її нехватки. Шість відсотків тому мозок сказав тілу: щось пішло не так. Щодо \nінших сценаріїв смерті, то ні змій, ні вовків тут немає. А так як пройшло вже шістнадцять годин – вночі хоч і холодно, \nвсе ж терпимо – то й замерзнути ризики мінімальні. Головне аби не було дощу, ніякої повені нам тут не треба. Та хмари \nсьогодні перисті, а значить і того не варто боятись. Що ж, двох днів вистачить, на те щоб розібратись кого винити у \nсвоїй трагічній кончині:\n\n\n  Тополі, які посадили на іншому березі річки ? Їх же точно хтось посадив – не могли вони самі, як по лінійці, одна за \nодною, взяти і вирости.\n  Дамбу, яку побудували десять років тому ? Адже за нею рівень води в річці значно впав. З обриву почав сипатись пісок і \nстарі дерева показали своє голе, з останніх сил тримаючись за життя, коріння.\n  Відсутній вітряк, який міг взяти на себе обов‘язок дамби ? Така задіяність вітру, нам на благо, відволікла би його від \nруйнацій. Яке неподобство: трощити, зі свистом валити додолу тих, кому і без того нелегко.\n\n\nЧи може винити слід сімейство бобрів, яке рознюхало падіння дерев і не забарилось розпочати своє будівництво ? Та, \nздається, у цій історії, як і у всіх інших, чотиризубих майстрів-інженерів ні в чому винити не можна. Піднімаючи рівень \nводи до бажаного, вони всього лиш піклуються про своє сімейство, створюють назиму необхідні для виживання умови. А коли \nнори будуть, то й гадки не мають, що коїться над головою.\n\nВинити у всьому варто лише себе, але це вже іншим разом [тобто в іншому житті]. Останні думки аж ніяк не варті якихось \nтам звинувачень. Але ж потрібно про щось думати. Аж цілих два дні. Задача не з простих, особливо коли немає кому слухати. \nВ такі моменти чого хочеться найбільше, так це навіть не пити, а з кимось наостанок поговорити. Про те як погано мені \nбез води я розповідати не стану. З останніх сил розповім краще з чого все почалося…\n",
        "url": "/2022/06/11/%D0%B4%D0%B5%D0%BD%D1%8C-%D0%BF%D0%B5%D1%80%D0%B5%D0%B4%D0%BE%D1%81%D1%82%D0%B0%D0%BD%D0%BD%D1%96%D0%B9/"
      },
    
      {
        "title": "День Останній",
        "excerpt": "Як тільки стало по справжньому тепло, вже на початку літа, не зволікаючи, пішов я на берег по лепех. І захотілось \nпосидіти там, на піску, де колись на воду піднімалися Чайки. Уявляти пороги, з їхньою небезпекою. Як річка в ширину \nсягала далечин де губиться око. Тепер вона на мілині точить каміння і великим козацьким човнам тут вже не знайдеться місця. \nАле яри, що залишились з прадавніх часів, і досі тривожать уяву. Давним-давно такий спосіб, за течією річки, був найшвидшим \nдля передачі повідомлень. Яким могло бути таке повідомлення, без можливості отримати щось у відповідь ?\n",
        "content": "Як тільки стало по справжньому тепло, вже на початку літа, не зволікаючи, пішов я на берег по лепех. І захотілось \nпосидіти там, на піску, де колись на воду піднімалися Чайки. Уявляти пороги, з їхньою небезпекою. Як річка в ширину \nсягала далечин де губиться око. Тепер вона на мілині точить каміння і великим козацьким човнам тут вже не знайдеться місця. \nАле яри, що залишились з прадавніх часів, і досі тривожать уяву. Давним-давно такий спосіб, за течією річки, був найшвидшим \nдля передачі повідомлень. Яким могло бути таке повідомлення, без можливості отримати щось у відповідь ?\n\nСипучі піски на березі біля дому утворились без вістки. І формувались вони не так вже й довго. Якихось там декілька днів, \nпоки бобри копали коридор в свою майбутню нору, а вода повільно заповняла прогалини між піщинками у них над головою. Те \nщо на шляху до комори вода пішла вгору їх мало хвилювало. Як і те, що стеля в проході є не твердою, а доволі плавучою і \nкрихкою. Головне, щоб потім було де спати, сховати на зиму тонни гілок. Але, як вже й казав, цих роботяг ні в чому \nвинити не можна, а домівка їхня нехай буде не менш затишна від того що я тут застряг.\n\nДовгий процес почався з правої ноги. Мушу признати, він почався з приємного. Якщо ви колись занурювали ноги в нагрітий на \nсонці пісок, так що видно лише кінчики пальців, то знаєте про що я говорю. Вас поволі затягує і насолоду приносить \nважкість, яка для ніг як сон після втоми…\n\nПробудження прийшло коли права рука інстинктивно і бездумно захотіла прийняти на себе опору. Саме тоді, коли її слідом \nпотягнуло донизу, різко прокинувся страх. Як нібито ви полізли на скелю і, з надією перевести дух, на півшляху вхопились \nза виступ. Він виявився мокрим і слизьким: рука зісковзує, як не візьмись, сили вас покидають. Про підйом тепер не може \nбути й мови – ви приречені на спуск. Але потім, вже в небі, поруч з вами летить ключ журавлів. Чи може то зграя білих або \nчорних гусей ?\n\nТо́му хто не знає правил і застряг – вже не викарабкатись. Особливо якщо не вдалось це зробити за перших спроб. Кожна \nнаступна відбирає менше, але все більший відсоток сил. Це ж треба було поселитись там, де вже давно ніхто не живе. \nНайближча хатина, у лісника, вниз по течії, за три кілометри звідси. Річка шумить на всі десять – кричати немає ні сенсу, \nні сил. Кожну неділю, о шостій ранку, замість того шоб йти до церкви, якої тут ніколи не було, він виходить порибачити. \nНадіслати би йому повідомлення. Як у давні часи. А раптом побачить. Ручка і блокнот у мене завжди з собою. А от пляшки – \nнемає.\n\nСкажу вам, не такий вже й поганий кінець. Могло бути й гірше. Зустріти захід сонця в тутешніх краях це ще те задоволення. \nА коли він останній, кращих годі шукати.\n\n\n\nНе хотів викладати цей текст через нереалістичність сипучих пісків. У нашій природі вони зовсім не такі. Тому події \nслід розглядати як нібито вони з майбутнього, де в ході потепління світ змінився і, на щастя, старі-добрі бобри в ньому \nзалишились.\n",
        "url": "/2022/06/12/%D0%B4%D0%B5%D0%BD%D1%8C-%D0%BE%D1%81%D1%82%D0%B0%D0%BD%D0%BD%D1%96%D0%B9/"
      },
    
      {
        "title": "Життя Мого Діда",
        "excerpt": "Все що дізнався про свого діда від мами. Дід народився у 1926 році. Навчався у школі всього 3-4 класи. В ті часи наші \nземлі були під Польщею. Коли почалася війна дід був підлітком. Він не був військовим, але у війні приймав участь як \nпартизан. Передавав секретні листи. Цікаво, як змінилось би його життя і чи існував би я, якби він народився на декілька \nроків раніше.\n",
        "content": "Все що дізнався про свого діда від мами. Дід народився у 1926 році. Навчався у школі всього 3-4 класи. В ті часи наші \nземлі були під Польщею. Коли почалася війна дід був підлітком. Він не був військовим, але у війні приймав участь як \nпартизан. Передавав секретні листи. Цікаво, як змінилось би його життя і чи існував би я, якби він народився на декілька \nроків раніше.\n\nКоли дід зустрівся з бабою я не знаю, але в 1951 році, коли йому стукнуло 25, а бабі 21, то народилась моя тітка. Через \nрік Сталін відправляє їх всіх на Cибір. За вищезгадану партизанську діяльність. Протягом п‘яти років на Cибірі дід з \nбабою виживають як можуть: вирощують город, заводять теля, запасають м‘ясо наперед. Тамтешні місцеві жителі не вміють і \nне хочуть робити так багато як заслані туди українці. Потім дід згадуватиме їх як лінивих людей, які живуть за сценарієм \nотримати гроші щоб відразу пропити – працювати більше ніж треба вони не охочі, а думати про майбутнє їм нецікаво. З тих \nважких часів він згадує широку річку, по якій сплавляв дерева. Така була його робота. А взагалі, там було дико як холодно. \nТам помирає його батько, мій прадід. Там народжується моя ще одна тітка, яку я так ніколи і не побачу. Там мерзнуть дідові \nноги.\n\nДід ніколи не вживав алкоголь надмірно, хоч і випити чарку за компанію після роботи був не проти. На більше у нього не \nзнаходилось часу, бо робота, як то кажуть, в ліс не втече, завжди є, і тому працював він постійно, тобто все своє життя. \nПрокидався рано, десь о п‘ятій, разом з півнями. Лягав також рано, десь о восьмій, коли кури йдуть на сідало, то і він, \nразом з ними. Я уявляю, як легко було йому засинати, після тяжкої сільської роботи з ранку до вечора. Кожного ранку, на \nсніданок, він просив одне і те ж: картопля варена або смажена, а до неї кисляк, тобто кисле молоко. Дід любив сало, їв \nкашу. Звідти, мені здається, як то пишуть в казках, і набирався сили.\n\nПо поверненню із Сибіру у 1956 році відразу пішов працювати у колгосп, щоб було не так важко жити. Окрім того що можна \nпринести до столу з роботи, вони з бабою тримали своє господарство: корова, коні, кури. А ще город на 25 сотих, де сіяли \nкартоплю, буряки, пшеницю. Через трохи часу сільська рада по проханню виділяє додаткових 25 сотих. Протягом наступних 10 \nроків будується нове господарство: значно більша хата, колодязь, літня кухня, стайня, шопа, хлів, курник. Окрім того дід \nсадить багато дерев: груші, яблуні, сливи, вишні, черешні, горіхи. Під час висадки дерев дотримується певних правил, \nзважає на те скільки сонця і тіні їм потрібно. І досі вони ростуть, і досі кожного року приносять солодкі плоди.\n\nУ 1967 році народжується моя мама. Через два роки, під горіхом, з’являється колодязь біля хати. Про це можна дізнатись з \nвибитої на ньому дати. Окрім як будувати, дід вмів майстерно управляти кіньми, а також робити те, що не вміють робити \nсусіди. В такий спосіб, допомагаючи іншим, міг інколи розраховувати і на допомогу для себе. Але здебільшого робив все сам, \nзаручався підтримкою лише за потреби. Він завжди хотів мати сина – того, у кого ніколи не прийдеться просити про допомогу.\n\nДід любив читати, особливо газети. Кінофільми його не цікавили, лише новини, за Україну, проти комунізму. На свята, або \nколи був настрій, співав тоді заборонені бандерівські пісні і колядки. 1991: свято, сльози, справжня радість. Вони \nдочекались того, на що чекали все своє життя. Баба ходить до церкви, де починаються протести. Вона ходить на війну за \nукраїнську мову. Дідові, хоч і віруючий, не до того – йому вже 65, а він і надалі, з ранку до вечора, продовжує працювати.\n\nА далі, а далі старість. Далі справжнє пекло. Все починається з конячки, яка побачила жеребця. Вона хватається, рветься \nне в той бік, діда перекидує разом із хурою. Серйозний вивих руки, яка так і не заживе до кінця. Але дід продовжує працювати. \nПроходить декілька років і починає синіти палець ноги. Сибір ? Cталін, виродок, як же я тебе ненавиджу! Та дідові не до пальця, \nтреба робити роботу. Біль назріває, втручається мама. До того він майже ніколи не був у лікарні. Не тому що не мав потреби – \nзмусити його прийняти допомогу, для рідних це завжди було справжнім завданням. Та на цей раз все зайшло надто далеко. \nПо два-три кроки, через біль, мама повільно веде його пішки в лікарню. Потрібно ампутувати, кажуть лікарі. Попереду операція. \nДід хвилюється, боїться, падає, інсульт. Дід не рухається, не говорить. Операцію, звичайно, робити не можна. Інші ліки, \nкраплі крапають, а нога продовжує синіти. Проходить місяць-два-три. Тепер мова не про палець, кажуть лікарі, залишитесь \nбез ноги. Наступні декілька років дід знаходиться вдома. Ходити на палицях важко, але він продовжує вірити, що стане на \nпротез і знову зможе працювати. Коли в хаті нікого немає, він падає, перелом ноги що залишилась. Це кінець. Дід втрачає \nпам‘ять, майже не чує, називає нас не нашими іменами. Та за весь цей час, від самого початку, він ні на що не скаржиться, \nвсе тримає в собі, завжди мовчазний. Ті хто його пам‘ятають згадують за життя сумний погляд. Але і про жарти не забувають. \nЯкось він розповів сусідам що мав за війни криївку і заховав в ній багато золота. Ті дураки що повірили буває і досі, з \nметалошукачем у руках, блукають по наших городах, шукають скарби. Діду, ти їм це сказав, щоб потім хоч у могилі трохи \nпосміятись ?\n\nОсь такий у мене був дід. Він прожив 77 років. Помер на своє день народження, тоді коли мені було 7. Мені так і не випало \nшансу з ним про щось поговорити. Я повинен також написати про свою бабу, але не знаю чи колись зможу, бо літери розпливаються \nперед очима, кожен раз коли її згадую.\n",
        "url": "/2022/07/30/%D0%B6%D0%B8%D1%82%D1%82%D1%8F-%D0%BC%D0%BE%D0%B3%D0%BE-%D0%B4%D1%96%D0%B4%D0%B0/"
      },
    
  
  
  
  {
    "title": "Тексти",
    "excerpt": "\n",
    "content": "\n",
    "url": "/texts/"
  },
  
  {
    "title": "Тексти",
    "excerpt": "\n",
    "content": "\n",
    "url": "/texts/page2/"
  },
  
  {
    "title": "Тексти",
    "excerpt": "\n",
    "content": "\n",
    "url": "/texts/page3/"
  },
  
  {
    "title": "Тексти",
    "excerpt": "\n",
    "content": "\n",
    "url": "/texts/page4/"
  },
  
  {
    "title": "Тексти",
    "excerpt": "\n",
    "content": "\n",
    "url": "/texts/page5/"
  }
  
]

