В казці «Три ведмеді» дівчинка Золотоноска заблукала в лісі, натрапила на хатинку і заглянула в гості, поки нікого не 
було вдома. Там, врешті втомлена, вона має шанс вибрати для себе саме те, чого їй найбільше не вистачало - смачну юшку, 
зручний стільчик і комфортне ліжко. Мова йде про ті умови, які достатні та необхідні, щоб зрушити з місця, внести зміни 
і кардинально вплинути на подальший розвиток подій. Якщо говорити про себе, то вони є свого роду поштовхом переломних 
моментів в твоєму житті.

Так як любов моя до списків вже не знає меж, я вирішив перерахувати ті моменти, що диктувались умовами і течія за течією 
вливались в моє життя. Я продовжував пливсти, не зважаючи на те, що плавати майже не вмію:

1. Я народився, а що було наступні п'ять років не пам‘ятаю.
2. Дорога до школи, багато уроків англійської мови, трохи фізики і трохи математики. Там я почав дуріти.
3. Універ з його великою фізичною аудиторією, дошки і стіни, на яких пишуть формули. В Києві залишусь як мінімум на 
десять років. Життя в гуртожитку. Багато математики.
4. Перший код і перша робота, де проведу більше двох років. Незавершена магістратура, яку потім захочеться завершити. 
Нарешті заробіток і *незалежне* життя.
5. Мене познайомили з горами і я, навіть, лазив по скелях. Потім не раз ловитиму себе на думці, що хочу до них повернутись.
6. Нова робота, де затримаюсь на два роки. Зустрів когось, з ким був не сам. Почав писати.

Як виглядав би список написаний не зараз, а декілька років тому ? Дещо не таким, чи, відкинувши відсутність останніх 
подій, він би залишився тим же ? Ми схильні краще пам‘ятати і віддавати більше уваги відносно недавнім подіям. Тоді як
нові приходять, щоб обступити нас з різних сторін і, хочемо ми того чи ні, почнеться наступний розділ, який за змістом
може сильно відрізнятись від попередніх.
